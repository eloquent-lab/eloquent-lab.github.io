Тема 2 Процеси життєдіяльності тварин У цьому розділі ви дізнаєтеся про основні функції тваринного організму: обмін речовин, живлення, дихання, травлення, виділення, рух, подразливість, розмноження і розвиток тваринних організмів. Існує незаперечний зв’язок, з одного боку, між будовою і функціями кожного організму, а з іншого боку, між особливостями організації кожної тварини й середовищем її існування. Ці внутрішні закономірні відповідності формувалися протягом тривалої еволюції. ПРоцЕси ЖиТТєдіЯЛьносТі ТВаРин Особливості обміну речовин та травні системи тварин 31 Однією з основних властивостей тварин як живих організмів є обмін речовин. Тварини є гетеротрофами. У процесі еволюції вони пристосувалися до певних умов існування й отримання енергії через їжу, що відбувається завдяки травленню. Травлення здійснюється органами травної системи. обмін речовин та живлення Одна з обов’язкових умов життя — це наявність обміну речовинами й енергією з навколишнім середовищем. Тобто, щоб існувати, організм тварини повинен постійно отримувати з навколишнього середовища речовину та енергію. Цей процес називають живленням . Тварини — гетеротрофні організми. Вони не можуть, як рослини, отримувати енергію з променів Сонця та синтезувати органічні речовини з неорганічних. Для забезпечення організму енергією тварини використовують органічні речовини: розщеплюють їх у клітинах і запасають енергію для своїх потреб. Енергія необхідна для руху, росту, розвитку, розмноження. Крім того, тварини використовують органічні речовини й для побудови власного тіла. Вони перетворюють одні органічні речовини на інші — ті, які їм необхідні. основні функції травної системи Мал. 31.1. У плоского черв’яка білої планарії замкнена травна система Отримані з навколишнього середовища органічні речовини організм тварини повинен розділити на складові. Ці складові він використовує в обміні речовин. Процес розкладання в організмі складних органічних речовин на більш прості, які можуть використовуватися для різних його потреб, називається травленням. Особливості обміну речовин та травні системи тварин процесу травлення у тварин є спеціальна система органів — травна. Її основна функція — добування належної кількості необхідних речовин з їжі й перетворення їх у потрібну для організму форму. Виділяють два типи травної системи тварин: замкнена й наскрізна. Замкнена травна система складається з ротового отвору й замкненого кишечника (наприклад, у деяких червів). Наскрізна травна система складається з ротового отвору, кишечника й закінчується анальним отвором. Особливості будови останнього типу подано в таблиці. Особливості будови травної системи Ділянка травної системи Органи Що відбувається Ділянка прийому їжі Ротові органи: зуби, щелепи, язик тощо Подрібнення або всмоктування їжі, у деяких тварин починається процес травлення Ділянка проведення їжі Стравохід, воло Переміщення їжі до ділянок, де відбувається травлення Перша ділянка травлення Шлунок Розщеплення частини органічних речовин Друга ділянка травлення Передня частина кишечника Розщеплення органічних речовин, які не були розщеплені на першій ділянці травлення Середня частина кишечника Всмоктування продуктів розщеплення їжі Ділянка всмоктування продуктів травлення Ділянка накопичення неперетравлених решток Задня частина кишечника Накопичення неперетравлених решток, активна діяльність симбіотичних мікро­ організмів Різноманітність травних систем Найкраще відмінності в травних системах тварин можна побачити на ділянці прийому їжі. Будова цієї ділянки залежить від способу живлення тварини. Процеси життєдіяльності тварин Риба Амфібія Рептилія Ссавець Кольорами позначено: Птах — стравохід — воло — шлунок — другий шлунок — кишечник — печінка — жовчний міхур — підшлункова залоза — сліпа кишка — пряма кишка — клоака Мал. 31.2. Схеми будови травних систем представників різних груп тварин Гризучий Колючо-сисний Сисний Лижучий Будова травної системи тварин пов’язана з місцем їхнього життя, способом живлення та рівнем організації (мал. 31.2). Способи живлення тварин: • фільтрування (кити, мідії); • проколювання з наступним всмоктуванням (клопи, попелиці); • тільки всмоктування (метелики); • поїдання їжі окремими шматочками за допомогою щелеп, зубів або дзьоба (вовки, птахи тощо). Ротові апарати Найбільше різновидів ротових апаратів спостерігається в комах. Основні з них — це гризучий, сисний, колючо-сисний, гризучо-лижучий та лижучий ротові апарати (мал. 31.3). Різноманітні вони також і в ссавців, у яких відбулася диференціація зубів на різці, ікла й кутні зуби. Зубний набір тварини залежить від способу її життя (мал. 31.4). Хитрощі травоїдних Для травоїдних тварин травлення є дуже важким процесом: рослинну їжу не так легко переМал. 31.3. Типи ротових апаратів у комах. особливості обміну речовин та травні системи тварин Мал. 31.4. Зуби хижого (тигр) і травоїдного (кінь) ссавців Мал. 31.5. Шлях проходження їжі по шлунку жуйних робити. Багато які з рослинних речовин можуть розкладатися тільки під дією мікроорганізмів, тому вони часто живуть у травній системі тварин і навіть мають свої спеціальні місця. У корів та інших жуйних таким місцем є складний шлунок, що має аж чотири камери (мал. 31.5). У коней, гризунів і кролів місцем поселення корисних мікробів слугує сліпа кишка (вона відома нам як апендикс, з яким може статися запалення — апендицит). запам’ятайте найважливіше Травлення — це сукупність процесів, що забезпечують механічну й хімічну обробку їжі, її підготовку до засвоєння клітинами. Травлення здійснюється в більшості тварин за допомогою травної системи..ПРоцЕси ЖиТТєдіЯЛьносТі ТВаРин 32 Дихальні системи тварин Дихання — одна з основних властивостей живих організмів, частина обміну речовин. Завдяки диханню тварини отримують енергію для своєї життєдіяльності. основні функції дихальної системи Дихальна система повинна забезпечувати організм тварини киснем і виводити з нього газоподібні продукти обміну речовин, у першу чергу вуглекислий газ. Тобто крім дихання функцією дихальної системи є ще й виділення. Кисень потрібен для забезпечення клітин організму енергією. Ця енергія утворюється в процесі обміну речовин під час взаємодії кисню з органічними речовинами в клітинах тварини. особливості будови дихальної системи Складові дихальної системи Зазвичай дихальна система тварини складається з двох основних частин. Перша — це дихальна поверхня, де відбувається процес газообміну. Наприклад, дощовий черв’як дихає всією поверхнею тіла, у ссавців дихальною поверхнею є легені. Друга — це спеціальні структури (трахеї, гортань, бронхи тощо), які транспортують кисень до дихальної поверхні. Друга частина є не у всіх тварин. Вона з’являється у тих організмів, у яких є потреба оберігати свою дихальну поверхню від висихання. Уперше вона з’являється в амфібій у зв’язку з переходом до наземного способу життя. У деяких тварин ця частина досягає великих розмірів. Особливо в тих, які мають довгу шию, як лебеді, чаплі або лелеки. Крім того, у птахів з’являються спеціальні повітряні мішки, також входять до її складу. Дихальна поверхня та її властивості Дихальна поверхня може працювати тільки за умови, що вона буде мати певні властивості. Які саме, зазначено в таблиці. Дихальні системи тварин Основні властивості дихальної поверхні Властивість Навіщо потрібна Добра проникність Кисень та інші гази повинні легко проходити крізь неї Мала товщина Перехід газів відбувається шляхом дифузії, а вона добре здійснюється лише на маленьких відстанях Висока вологість Гази проникають у дихальну поверхню в розчиненому стані Велика площа Через одиницю площі поверхні може пройти лише певна кількість газу, тому чим більшими є розміри тіла, тим більша потрібна площа поверхні для обміну газів Проблеми дихання наземних тварин Такі вимоги до дихальної поверхні не становлять труднощів для водяних мешканців. Але вони створюють цілу низку проблем у наземних тварин. Скажімо, велика волога площа — це великі втрати води, бо саме через такі поверхні вона найбільш ефективно випаровується. Це збільшує для тварини ризик загинути. Тому органи дихання наземних тварин зазвичай сховані в різних порожнинах усередині тіла тварини. Різноманітність дихальних систем Наявність у тварин тих чи інших органів дихання залежить від їхнього способу життя (мал. 32.1–32.2). Особливості будови різних органів дихання подані в таблиці (с. 130). Дощовий черв’як дихає всією поверхнею тіла Дихальна система коника представлена трахеями Мал. 32.1. Різноманітність дихальних систем тварин Процеси життєдіяльності тварин Голозяброві молюски — водяні тварини із зовнішніми зябрами Кісткові риби мають внутрішні зябра, які захищені зябровими кришками Легені верблюда дозволяють йому легко дихати навіть у пустелі Мал. 32.2. Різноманітність дихальних систем тварин Органи дихання тварин Орган дихання Особливості будови Хто з тварин має Поверхня тіла Зовнішні покриви тварин. У наземних видів вони зволожені, з великою кількістю залоз Водяні тварини (дрібні ракоподібні, черви, кліщі) або наземні тварини, які живуть у вологих умовах (черви, кліщі, амфібії) Членистоногі (комахи, павукоподібні) Трахей­ на система Система трубочок, які пронизують усе тіло тварини й підводять повітря до окремих груп клітин Зябра Вирости поверхні тіла тварини Ракоподібні, деякі черевоногі, усі двостулкові та головоногі молюски, риби, амфібії Деякі черевоногі молюски, амфібії, рептилії, птахи, ссавці Легені Парні органи у вигляді міш­ ків. У багатьох тварин легені мають комірчасту будову Життя без кисню Деякі тварини живуть в умовах, де кисню мало або взагалі немає. Наприклад, паразитичним червам, які живуть у кишечнику, взяти кисень просто ніде. Тому їм доводиться обходитися без нього й використовувати для одержання енергії інші хімічні реакції. Звичайно, вони не такі ефективні, як реакції з киснем, але і їх вистачає для потреб паразита. А оскільки немає кисню — немає й потреби в дихальній системі, тому вона щезла. дихальні системи тварин Мал. 32.3. Мокриця — наземна тварина, яка дихає зябрами Трахея Легені «Неправильні» легені і зябра Більшість тварин, які мають легені, дихають повітрям, навіть якщо живуть у воді (як кити). А ті тварини, що мають зябра, зазвичай отримують кисень з води (як акули). Проте тут є й винятки. Представники голкошкірих морські огірки мають водяні легені, хоча живуть на дні моря. А мокриці (мал. 32.3) — одні з нечисленних представників ракоподібних, які прижилися на суходолі. Вони чудово почуваються в умовах пустель, незважаючи на те, що дихають зябрами. Повітряні мішки Ефективна система Надзвичайно досконалою є дихальна система птахів (мал. 32.4). До її складу, крім легенів, входять повітряні мішки, у яких газообмін не відбувається. Але наявність цих мішків дозволяє птахам проганяти крізь легені багате на кисень повітря як під час вдиху, так і під час видиху. Такий спосіб називають подвійним диханням. Мал. 32.4. Схема дихальної системи птаха Основними органами дихання тварин є легені, зябра, трахеї. Існують тварини, які дихають усією поверхнею тіла за рахунок дифузії, і паразитичні тварини, які пристосувалися до життя в умовах відсутності кисню..ПРоцЕси ЖиТТєдіЯЛьносТі ТВаРин 33 Транспорт речовин у тварин Транспорт речовин необхідний для багатоклітинних організмів. Цю функцію у більшості тварин виконує кровоносна система. Розрізняють незамкнену й замкнену кровоносні системи, які виконують важливі функції в організмі тварин. основні функції транспортної системи Серце риби Переносячи речовини (кисень, вуглекислий газ, поживні речовини, продукти обміну) між різними частинами тіла тварини, транспортна система зв’язує ці частини між собою. У дрібних тварин частина необхідних речовин може переміщуватися по тілу шляхом дифузії. Для великих тварин такого способу недостатньо — тільки транспортна система дозволяє швидко переміщувати ресурси цих тварин. Крім функції перенесення речовин, транспортна система часто виконує ще й захисну функцію. Наприклад, кровоносна система ссавців містить клітини, які знищують небезпечні мікроорганізми. особливості будови транспортної системи Скоротливі судини дощового черв’яка Транспортна система є системою каналів, по яких рухається спеціальна рідина. У більшості тварин транспортні функції виконує кровоносна система. Скоротливий орган У кровоносній системі є спеціальний орган для забезпечення руху транспортної рідини. Це може бути серце або спеціальна скоротлива судина (мал. 33.1). Мал. 33.1. Серце риби і скоротливі судини дощового черв’яка Транспорт речовин у тварин Судини Канали для руху рідини представлені кровоносними судинами. Виділяють три типи таких судин: артерії, вени та капіляри. По артеріях рідина тече від скоротливого органа (вони мають найтовстіші стінки). По венах кров тече до скоротливого органа. Капіляри є найтоншими судинами. Вони здійснюють обмін речовин між транспортною рідиною і тканинами. Транспортна рідина Транспортні функції у тварин виконує кров або гемолімфа. Зазвичай термін «кров» використовують для рідини, яка переміщується тільки всередині судин і не потрапляє в порожнини тіла організму. Відповідно, якщо рідина на якихось ділянках виходить у порожнини тіла організму, то її називають гемолімфою . Різноманітність транспортних систем Виділяють два основні типи кровоносних систем — замкнену й незамкнену (мал. 33.2). Їхні основні ознаки описані в таблиці. Особливості різних типів кровоносних систем Тип кровоносної системи Особливості будови Яка рідина циркулює Які тварини мають Гемолімфа Членистоногі, молюски Незамкнена кровоносна система Транспортна рідина на певних ділянках виходить із судин і потрапляє в порожнину тіла. Потім вона знову збирається в судини Транспортна рідина циркулює тільки по судинах Кров Кільчаки, хребетні Замкнена кровоносна система Кровоносна система комахи — незамкнена Кровоносна система риби — замкнена Мал. 33.2. Схема будови замкненої і незамкненої кровоносних систем. ПРоцЕси ЖиТТєдіЯЛьносТі ТВаРин Серце Мал. 33.3. Кровоносна система дафнії представлена одним серцем Розвиток кровоносної системи й особливості будови серця залежать від розмірів і способу життя тварини. Маленькій дафнії вистачає кровоносної системи, яка складається з одного серця (мал. 33.3), а велетенський кит має складну замкнену кровоносну систему й серце, що складається із чотирьох камер. Особливості будови серця хребетних тварин тісно пов’язані з особливостями їхнього дихання й способу життя. Пристосування до життя на суходолі й переходу від зябрового до легеневого дихання зумовили появу другого кола кровообігу, а також виникнення спочатку трьох, а потім і чотирьох камер у серці (мал. 33.4). Зябра Легені Легені Тіло Тіло Тіло Риби Амфібії Ссавці Мал. 33.4. Схеми кровоносної системи та будови серця риб, амфібій і ссавців Транспорт речовин у тварин Мал. 33.5. Схема будови транспортної системи плоского чер в’яка Не всяка транспортна система кровоносна Не всі тварини мають кровоносну систему. Утім виконання транспортних функцій потребують усі організми, тому їх перебирають на себе інші системи. Так, у паразитичних сисунів транспортні функції виконує травна система (мал. 33.5). Вона в них може бути дуже розгалуженою і проникати в усі частини тіла. Чим більший розмір черв’яка, тим більш розгалуженою й складною є його травна система. Колір транспортної рідини Колір крові або гемолімфи залежить від складу речовин, які транспортують кисень, та ступеня насиченості киснем. Якщо ці речовини містять у своєму складі атом Феруму, то забарвлення крові червоне (хребетні, деякі членистоногі тощо), а якщо Купруму — то колір крові синій (головоногі молюски, деякі ракоподібні тощо). В окремих випадках сполуки Феруму надають крові незвичного кольору. Так, у деяких кільчаків кров має зелене або фіолетове забарвлення. запам’ятайте найважливіше У високорозвинених організмів транспорт речовин здійснюється завдяки кровоносній системі. Вона буває незамкненою (у молюсків, членистоногих) та замкненою (у кільчастих червів, безчерепних та хребетних). Кров в організмі рухається по судинах — артеріях, венах та капілярах..ПРоцЕси ЖиТТєдіЯЛьносТі ТВаРин 34 Виділення у тварин У процесі обміну речовин в організмах тварин постійно утворюються речовини, які можуть бути для них шкідливими. Саме тому тваринам потрібно постійно видаляти їх з організму. Для цього в їхньому організмі є спеціальна видільна система. основні функції видільної системи Будь-який обмін речовин включає два головні процеси. Перший — надходження необхідних речовин. Другий — виведення непотрібних або шкідливих речовин. У тварин виведення цих речовин з організму здійснює видільна система. Це і є її головною функцією. Головною, але не єдиною. Ще одна важлива функція видільної системи — підтримання сталості внутрішнього середовища організму. Якщо, наприклад, в організмі тварини накопичилося надто багато води, то його робота може порушитися. Зайву воду слід вивести з організму. А якщо води, навпаки, не вистачає, то її виведення слід зменшити. Це все й робить видільна система. Вона визначає, скільки води слід виводити з продуктами обміну в певний момент — більше чи менше. особливості будови видільної системи Виділення — це процес видалення з організму кінцевих продуктів обміну речовин та токсинів. Воно здійснюється дифузно або через спеціальні органи, що об’єднані у видільну систему. Видільна система тварин здебільшого має вигляд системи трубочок або каналів, які часто об’єднуються в певні структури. Через ці трубочки, канали та структури і виділяються продукти обміну. У тварин, крім спеціальних органів видільної системи, процеси виділення здійснюють також органи інших систем. Особливо активно в цих процесах беруть участь покриви тіла, дихальна й травна системи. Виділення у тварин Виділення та дихальна система Так, переважна більшість газоподібних продуктів обміну виводиться через дихальну систему. Насамперед це вуглекислий газ і вода, які утворюються під час дихання. Але виділятися можуть і інші газоподібні речовини, які утворюються в результаті обміну речовин. Виділення та покриви тіла Покриви тіла виконують важливі видільні функції в амфібій і ссавців. У більшості ссавців вони всіяні потовими залозами, які дозволяють виводити з організму зайве тепло, воду й солі. Різноманітність видільних систем Існує багато різновидів видільних систем. Їхня будова значною мірою залежить від особливостей обміну речовин тварини й умов її існування (мал. 34.1). Особливості будови органів виділення описані в таблиці. Органи виділення деяких тварин Орган виділення Особливості будови Хто з тварин має Видільні трубочки Парні звивисті трубочки, на внутрішньому кінці яких є лійка з війками Кільчаки Ракоподібні Видозмінені видільні трубочки, які розміщуються біля основи вусиків (антен) та щелеп (максил) у ракоподібних. Мають вигляд мішечка, з якого назовні виходить звивистий каналець Антенальні (зелені) і максилярні залози Комахи, павукоподібні Мальпігієві судини Сліпозамкнені трубочки, розташовані на межі середньої і задньої кишки членистоногих Молюски, риби, амфібії, рептилії, птахи, ссавці Нирки Орган, який містить велику кількість структур, що є видозміненими звивистими канальцями. У різних груп тварин кількість і будова цих структур відрізняються. У рептилій, птахів і ссавців нирки складаються з нефронів — складних, але дуже ефективних функціональних одиниць ПРоцЕси ЖиТТєдіЯЛьносТі ТВаРин Кільчасті черви Плоскі черви Видільні трубочки Мальпігієві судини Видільні трубочки Комахи Ракоподібні Нирки Ссавці Зелені залози Мал. 34.1. Органи виділення представників різних груп тварин Виділення у тварин Відокремлений, але дуже потрібний У жаб сечовий міхур відокремлений від видільної системи, але працює він безперервно. Жаба живе в дуже вологих умовах, і концентрація речовин у її організмі більша, ніж у зовнішньому середовищі. Оскільки шкіра жаби легкопроникна для води, вода просочується туди, де концентрація речовин більша. Щоб жаба не луснула, зайву воду доводиться видаляти з організму. Це й робить сечовий міхур. Хочеш літати? Позбудься зайвого! Однією з ознак пристосування птахів до польоту є відсутність у них сечового міхура. Наповнюючись, він би робив птаха важчим. Продуктом обміну речовин в них є не сечовина (як у ссавців), а сечова кислота, яка виводиться з організму птаха разом з неперетравленими рештками. Тому пташиний послід, що містить сечову кислоту, може руйнувати металеві конструкції. Неосновні органи виділення У деяких тварин утворюються спеціальні видільні залози для виведення певних речовин. Наприклад, деякі птахи (альбатроси, буревісники тощо) мають сольові залози, які дають змогу виводити з організму надлишок солі, витрачаючи при цьому дуже мало води. Завдяки цим залозам птахи можуть пити морську воду. Розташовані сольові залози на голові над очима птахів. Розчин солі, який вони утворюють, виводиться через ніздрі. В альбатросів та буревісників, які дуже довго літають над морем, ніздрі мають вигляд двох трубочок. Це дозволяє птахам «вистрілювати» крапельки розчину на льоту, бо під час польоту розчин самостійно не витікає. Потоком повітря його крапельки відносить назад у ніздрі. запам’ятайте найважливіше Виділення — одна з функцій обміну речовин, завдяки якій з організму виводяться продукти розпаду та шкідливі речовини. Видільна система є не в усіх тварин. Дрібні тварини виділяють непотрібні й токсичні речовини за рахунок дифузії через поверхню тіла..ПРоцЕси ЖиТТєдіЯЛьносТі ТВаРин 35 Опорно-рухова система. Скелет Опорно-рухова система притаманна всім тваринам. У різних тварин різні органи опори й руху, які зумовлюють певну форму та розміри тіла. Особливості будови опорно-рухової системи тварин залежать від їхніх умов існування. основні функції опорно-рухової системи Опорно-рухова система тварин дає їм можливість рухатися. Вона також захищає всі або найбільш важливі внутрішні органи від пошкоджень. Ця система впливає й на просторове розміщення внутрішніх органів тварин, які прикріплюються до її елементів. Окрім того, м’язи як складові опорно-рухової системи беруть участь у роботі внутрішніх органів. Вони забезпечують просування їжі травною системою, рухають кров по судинах та беруть участь у роботі дихальної системи. особливості будови опорно-рухової системи Опорно-рухова система складається з великої кількості опорних і рухових елементів. Здебільшого рухові елементи у тварин представлені м’язами, хоча в деяких (наприклад, у морських зірок) для руху використовується система трубочок з рідиною під високим тиском. Тварини рухаються завдяки скороченням м’язів. Однак для забезпечення руху м’язи повинні бути прикріплені до опорних елементів скелета (мал. 35.1–35.2), інакше просто зміниться довжина м’яза і все. Саме тому обов’язковою складовою будь-якої опорно-рухової системи є наявність і м’язів, і опорних елементів. Мал. 35.1. Кріплення м’яза до кістки хребетної тварини Мал. 35.2. Кріплення м’яза до панцира членистоногих Опорно-рухова система. Скелет Дуже важливими елементами опорно-рухової системи є місця прикріплення м’язів до елементів скелета. Так, у хребетних у місцях прикріплення м’язів кістки мають складний рельєф поверхні із горбиків і западин. Саме вивчаючи рельєф кісток вимерлих тварин, учені відтворюють розмір і форму їхніх м’язів. І відтворюють дуже точно. Це складна робота, але завдяки їй ми можемо дізнатися, як виглядали й рухалися вже давно вимерлі тварини. Різноманітність опорно-рухових систем Залежно від розташування й структури опорних елементів виділяють кілька основних типів скелета тварин (мал. 35.3, с. 142), які розглянуті в таблиці. Типи скелета тварин Тип скелета Особливості будови Хто з тварин має Ракоподібні, павукоподібні, комахи та інші членистоногі Зов­ нішній Зовнішній скелет представлений твердим панциром, який укриває все тіло тварини ззовні. Найчастіше основою цього панцира є речовина хітин. М’язи прикріплюються до нього зсередини Риби, амфібії, рептилії, птахи, ссавці Внутрішній Внутрішній скелет представлений кістками й розташований усередині тіла тварини. У його основі лежить жива кісткова або хрящова тканина, багата на сполуки Фосфору, що дозволяє йому безперешкодно рости Кільчаки, деякі молюски Гідростатичний Гідростатичний скелет представлений порожнинами, які заповнені рідиною під тиском. Ці порожнини й використовуються як місця опори м’язами червів під час руху Змішаний Поєднує в собі елементи скелетів різних типів. Наприклад, черевоногі молюски мають як елементи гідростатичного скелета (порожнини в тілі, заповнені гемолімфою), так і елементи зовнішнього скелета (черепашка) Черевоногі молюски, деякі головоногі молюски (наутилуси) Процеси життєдіяльності тварин Дощовий черв’як (гідростатичний скелет) Комаха (зовнішній скелет) Китові акули (внутрішній скелет) Мал. 35.3. Різноманітність типів скелета тварин Дива гідростатики Ефективність гідростатичного скелета можна продемонструвати на прикладі пластикової пляшки з газованою водою. Поки пляшка закрита й тиск у ній значний, вона дуже міцна. На неї можна поставити доволі важкий предмет, і вона витримає. Якщо ж цю пляшку відкоркувати й вилити з неї воду, то навіть не дуже важкий предмет легко її сплющить. Ліквідація пошкоджень І тварини із зовнішнім, і тварини із внутрішнім скелетом можуть отримувати пошкодження. Але їхня опорна система досить непогано відновлюється. Хоча й відбувається це по-різному. Наприклад, рак може втратити свою клешню під час нападу хижака, але він відновить її після кількох линянь. Після першого линяння вона буде ще маленька, а потім швидко наздожене за розміром уцілілу клешню. Деякі тварини із внутрішнім скелетом (наприклад, тритони) теж можуть відрощувати втрачені кінцівки. Але більшість із них здатна тільки зарощувати переломи та інші пошкодження. Вони можуть робити це тому, що їхній скелет складається із живої танини. Фантастична мрія про їздових жуків Розмір тіла тварин із зовнішнім скелетом обмежують закони фізики. Їхні м’язи повинні розміщуватися всередині трубчастих кінцівок, а великі кінцівки повинні мати товсті стінки, щоб витримати вагу тварини. Через це всередині трубчастих кінцівок не можна розмістити м’язи з великою площею поперечного перерізу — вона обмежується діаметром кінцівки. А саме площа перерізу визначає силу м’яза. У такому разі опорно-руховій системі не вистачить сили, щоб забезпечити рухи тіла з великою масою. Саме тому жуки розміром з коня так і залишаться лише на сторінках фантастичних романів. опорно-рухова система. скелет Мал. 35.5. Рух м’язів метелика під час польоту Мал. 35.4. Рух м’язів бабки під час польоту Як літають комахи? Політ комах забезпечується рухом їхніх крил. Для того щоб їх піднімати та опускати, комахи використовують два способи. У першому випадку м’язи прикріплюються безпосередньо до виступів крил (мал. 35.4). Їхнє скорочення та розслаблення разом із рухами пластинок сегмента тіла й приводить до підйому чи опускання крил. Так літають бабки. У другому випадку м’язи до крил не приєднуються (мал. 35.5). М’язи, які прикріплені до верхньої та нижньої пластин грудного сегмента тіла комахи, під час скорочення опускають верхню пластину, яка тисне на виступ крила, що знаходиться всередині сегмента. Унаслідок цього крило піднімається. Скорочення поздовжніх м’язів приводить до підйому цієї ж пластини, у результаті чого крила піднімаються. Так літають метелики. запам’ятайте найважливіше Опорно-рухова система необхідна для підтримання тіла й окремих його частин, для руху організму і його органів, для захисту м’яких частин тіла. В опорноруховій системі розрізняють скелет і м’язи. Скелет — це сукупність твердих і опорних утворів опорно-рухової системи..ПРоцЕси ЖиТТєдіЯЛьносТі ТВаРин Типи симетрії у тварин. Способи руху тварин 36 Усі живі організми, що нас оточують, підпорядковуються законам симетрії. Симетрія (від грец. «симетрія» — відповідність) — це пропорційність або гармонія в розташуванні однакових частин. Типи симетрії тварин Мал. 36.1. Медузи й поліпи мають радіальну симетрію тіла У тварин існує два основних типи симетрії тіла. Це променева (радіальна) симетрія і двобічна (білатеральна) симетрія. Окрім того, у деяких тварин будова тіла несиметрична (черевоногі молюски). Тварини з радіальною симетрією тіла Якщо розглянути тварин із радіальною симетрією, то видно, що через їхнє тіло можна провести кілька площин, які будуть ділити його на дві однакові половини (мал. 36.1). Такими тваринами є кишковопорожнинні. Радіальна симетрія зручна для тварин, які ведуть прикріплений (поліпи) або малорухомий (медузи) спосіб життя. Вона дозволяє їм однаково ефективно ловити здобич або захищатися від хижаків, з якого б боку вони не наблизилися. Тварини з двобічною симетрією тіла Якщо розглянути тварин із двобічною симетрією, то видно, що через їхнє тіло можна провести тільки одну площину, яка буде ділити його на дві однакові половини. Такими тваринами є хребетні, членистоногі та кільчаки (мал. 36.2). Мал. 36.2. Риби й комахи мають двобічну симетрію тіла Типи симетрії у тварин. Способи руху тварин Двобічна симетрія зручна для тварин, які зазвичай активно рухаються. Для них дуже важить поділ тіла на передню й задню частини. На передній частині (тобто на голові) розміщені органи чуття, які сигналізують тварині про те, що чекає її попереду. Якщо є передня й задня частини, то, відповідно, відносно напряму руху з’являються правий і лівий боки тіла. Способи руху тварин Тваринам властиві різні способи руху залежно від умов сере­ довища та способу життя (мал. 36.3). Які саме це способи, описано в таблиці (c. 146). Личинка комахи повзає Ходіння — це основний спосіб руху слона Стрибання — це візитівка кенгуру Білка-летяга — майстер планерування Тунець надзвичайно швидко плаває Колібрі чудово літає Мал. 36.3. Способи руху тварин Процеси життєдіяльності тварин Поширені способи руху тварин Спосіб руху Хто і як використовує Пов­ зання Цей спосіб руху використовують майже всі групи тварин. Він є основним способом пересування для червів. У членистоногих повзають личинки комах. Серед молюсків до повзання вдаються переважно черевоногі. У хребетних повзком пересуваються змії та безногі ящірки, а також земноводні Ходіння Ходять усі тварини, які мають кінцівки або подібні до кінцівок структури. Багатощетинкові черви використовують для цього параподії. У членистоногих є членисті кінцівки. А серед хребетних для ходіння використовуються не тільки кінцівки (наземні групи), але й плавці (деякі риби) Стрибання Стрибати можуть тварини з різних груп. Для цього вони використовують або видозмінені стрибальні кінцівки (коники, блохи, жаби, кенгуру), або спеціальні вирости тіла (щетинки деяких комах) Плавання Цей тип руху використовують майже всі тварини, які живуть у воді. Є різні способи плавання: •  гребня видозміненими кінцівками як веслами (членистоногі); •  плавання за допомогою хвилеподібних рухів усього тіла (черви); •  реактивний спосіб руху (головоногі молюски); •  плавання за допомогою хвилеподібних рухів частини тіла або окремих плавців (риби) Активний політ Цей спосіб руху змогли опанувати лише комахи й хребетні (птахи, кажани). Але пристосовувалися вони до нього по-різному. Крила комах виникли як випини бокової частини їхнього тіла, а крила птахів і ссавців — це видозмінені передні кінцівки Пасивний політ Під час такого польоту тварина використовує потоки повітря і свої пристосування для планерування. Здійснювати перельоти таким чином можуть деякі ссавці, ящірки, змії, амфібії, риби, павуки Типи симетрії у тварин. способи руху тварин Крок Рись Інохідь Галоп Мал. 36.4. Основні способи руху коня Алюр у коней У коней виділяють чотири основні способи руху (мал. 36.4). Крок — коли тварина йде, переставляючи кожну ногу по черзі. Рись (клус) — коли тварина йде, переставляючи спочатку праву передню й ліву задню ноги, а потім ліву передню й праву задню. Інохідь — коли тварина одночасно переставляє обидві ноги з одного боку: спочатку — дві ліві, потім — дві праві. Галоп — найшвидший спосіб руху, під час якого в певні моменти всі ноги тварини відриваються від землі. Реактивний рух Найбільш поширений реактивний спосіб руху серед представників молюсків. Головоногі молюски навіть мають спеціальні пристосування для цього. Це мантійна порожнина, у яку вони набирають воду, і лійка, крізь яку тварина із силою виштовхує струмінь води. Розвертаючи отвір лійки в потрібний бік, молюск може змінювати напрям свого руху. запам’ятайте найважливіше У світі тварин існує два типи симетрії — променева, або радіальна, і двобічна, або білатеральна. Більшість тварин мають двобічну симетрію, що надає перевагу тваринам, які активно рухаються в просторі. Виділяють багато способів руху, серед яких ходіння, біг, стрибки, плавання, літання, планерування..ПРоцЕси ЖиТТєдіЯЛьносТі ТВаРин 37 Покриви тіла тварин Тварини мешкають у різних середовищах існування, де на них діють усілякі чинники. Іноді ми дивуємося, як можна існувати в тих чи інших умовах. Захистити організм від небезпечного впливу факторів зовнішнього середовища тваринам допомагають покриви тіла. основні функції покривів тіла Покриви тіла захищають внутрішні органи тварин від зовнішніх факторів, таких як коливання температури, зміни вологості, напади хижаків і паразитів тощо. Вони також можуть відігравати важливу роль у процесах дихання і виділення. Іще одна функція — спілкування. Часто зміна стану покривів тіла є дуже красномовною. Згадайте хоча б настовбурчену шерсть переляканого кота. Волосина Епідерма Дерма Сальна залоза М’яз Волосяна цибулина Кровоносні судини особливості будови покривів тіла Структура покривів тіла тварин значною мірою визначається умовами її існування. Якщо умови існування складні (надмірна сухість, холод, солоність тощо), то покриви тіла є щільними, часто багатошаровими й можуть бути дуже товстими. Якщо в середовищі існування тварини не спостерігається різкої зміни температури, вологості або інших факторів, то щільність і товщина її зовнішніх покривів менша. Покриви тіла можуть містити залози. Найбільше їх у шкірі ссавців (мал. 37.1). Різноманітність покривів тіла Тварини мають різноманітні покриви тіла (мал. 37.2, с. 150). Про їхні особливості можна дізнатися з таблиці. Мал. 37.1. Схема будови шкіри ссавця Покриви тіла тварин Покриви тіла тварин Тип покривів Хто і як використовує Кутикула Такі покриви мають безхребетні тварини, у яких відсутній зовнішній скелет. Хоча кутикула й має незначну товщину, в окремих випадках її хімічний склад дозволяє тваринам виживати в дуже суворих умовах. Наприклад, деякі круглі черви живуть навіть в оцті. У кільчастих червів кутикула разом із м’язами, які розташовані під нею, утворює єдину структуру — шкірно-м’язовий мішок Хітиновий панцир Його мають представники членистоногих. Однак варто зауважити, що панцири комах і ракоподібних, хоч і мають спільну хітинову основу, значно відрізняються за наявністю в них інших речовин. Відповідно, суттєво змінюється проникність покривів для води. Саме тому ракоподібним складно вижити на суходолі. Вода з їхнього організму випаровується прямо через панцир Гола шкіра з великою кількістю залоз Такі зовнішні покриви характерні для амфібій. У тих із них, які більше часу живуть на суходолі (наприклад, у ропух), шкіра роговіє і не так швидко втрачає воду Шкіра, вкрита лускою Така шкіра є в риб і рептилій. Луска риб і рептилій має різне походження. У риб виділяють декілька типів луски. Найдавнішою з них вважають плакоїдну. Саме від неї походять зуби хребетних Зовнішні покриви цього типу властиві птахам. Пір’я на тілі розташоване не абиде, а на певних ділянках. Є ділянки, які вільні від пір’я Шкіра, вкрита пір’ям Шкіра, вкрита шерстю Така шкіра є у ссавців. Окрім шерсті, шкіра ссавців містить кілька типів залоз: молочні, потові, сальні та пахучі. Суцільний покрив волосся ссавців утворює хутро. Хутро — недовговічна структура і періодично повинне оновлюватися. Зміна волосяного покриву (як і пір’я у птахів) називається линянням Процеси життєдіяльності тварин Тіло паразитичного круглого черв’яка вкрите кутикулою Тіло акули (ліворуч) і коропа (праворуч) вкривають різні типи луски Тіло скорпіона вкрите хітиновим панциром У ропух шкіра частково роговіє Тіло качки вкрите пір’ям Песець має чудове зимове хутро Мал. 37.2. Покриви тіла тварин Звідки взялася шерсть? Колись давно у предків ссавців з’явилися нові органи дотику — вібриси. Вони мали вигляд довгих волосків і росли на голові тварини. Унаслідок однієї мутації ці волоски виросли по всьому тілу і виявилися чудовим надбанням, яке вже багато мільйонів років полегшує життя ссавців (мал. 37.3). Яка буває шерсть? Типи волосся ссавців: — пух — коротке м’яке волосся; — ость — товсте й пружне волосся; — вібриси — органи дотику. Покриви тіла тварин Мал. 37.3. Видозміни волосся ссавців: голки у їжака й щетина в кабана Похідні шкіри ссавців Крім волосся, шкіра ссавців утворює доволі багато інших структур. Те ж саме походження, що й волосся, мають нігті приматів, кігті хижаків, копита травоїдних. І не тільки вони. Навіть ріг носорога та луски ящерів (є такі ссавці) теж є роговими похідними шкіри. Трохи складніша ситуація з рогами. Більшість рогів у ссавців так само, як волосся, копита або нігті, утворюються зовнішнім шаром шкіри. Це роги корів, кіз, антилоп. Винятком є роги оленів: вони утворюються глибшими шарами шкіри. запам’ятайте найважливіше Покриви тіла тварин виконують функції захисту організму від впливу зовнішнього середовища, аналізу цього середовища та взаємодії з ним. Покриви тварин — результат тривалої еволюції і є пристосуванням до особливостей навколишнього середовища..ПРоцЕси ЖиТТєдіЯЛьносТі ТВаРин Нервова система. Її значення і розвиток у різних тварин 38 В основі поведінки тварин лежить така властивість живих організмів, як подразливість — здатність організму змінюватись у разі зміни зовнішнього середовища. Вона притаманна кожному окремому організму й кожній живій клітині багатоклітинного організму. основні функції нервової системи Головне завдання нервової системи — це забезпечення реакції організму на дії зовнішніх факторів. Наприклад, собака мружить очі, коли вмикається світло, ведмідь впадає у сплячку при зниженні температури, олені кочують у разі відсутності корму. Також вона координує роботу різних органів і систем організму. Нервова система об’єднує організм тварини в одне ціле й керує його діями. особливості будови нервової системи У більшості тварин є центральна і периферична нервова система (мал. 38.1). Центральна нервова система може бути представлена нервовими вузлами (скупчення нервових клітин), як у кільчаків, членистоногих, молюсків, або спинним та головним мозком, як у хребетних (мал. 38.2). Периферична нервова система утворена нервами. Мал. 38.2. Спинний і головний мозок ссавця Мал. 38.1. Центральна і периферична нервова система рептилії нервова система. Її значення і розвиток у різних тварин Різноманітність нервових систем У різних тварин будова нервової системи має свої особливості (мал. 38.3, с. 154). Які бувають типи нервових систем у зв’язку з удосконаленням будови організмів і необхідністю узгодження роботи внутрішніх органів, описано в таблиці. Основні типи нервових систем тварин Тип нервової системи Особливості будови Хто з тварин має Кишковопорожнинні Дифузна Має сітчасту структуру без великих нервових вузлів (тільки в окремих місцях ця сітка густіша). Слід зазначити, що медузи мають більш складну структуру нервової системи, ніж поліпи. У них нервові клітини вздовж краю купола тіла утворюють нервове кільце Кільчаки, ракоподібні, павукоподібні, комахи Вузлова Центральна нервова система складається з нервових вузлів, розташованих над глоткою, і нервових стовбурів з вузлами, що утворюють черевний нервовий ланцюжок. Мозок членистоногих може бути влаштований досить складно. Так, головний мозок комах складається з трьох відділів і дозволяє демонструвати досить складну поведінку Молюски Розкидановузлова Центральна нервова система складається з кількох пар нервових вузлів (гангліїв), які розташовані в головних органах тіла. Від них відходять нерви Риби, амфібії, рептилії, птахи, ссавці Трубчаста Центральна нервова система хребетних представлена нервовою трубкою. Її передній кінець у найбільш примітивних представників розширений. В інших видів це розширення перетворюється на головний мозок, а сама нервова трубка — на спинний мозок ПРоцЕси ЖиТТєдіЯЛьносТі ТВаРин Черевоногий молюск Кишковопорожнинна тварина Комаха Амфібія Мал. 38.3. Схема будови нервової системи представників різних груп тварин Мозок хребетних У мозку хребетних тварин виділяють п’ять основних відділів: передній мозок, середній мозок, проміжний мозок, мозочок, довгастий мозок. Кожний з них спеціалізується на виконанні певних функцій. Відповідно й ступінь їхнього розвитку залежить від умов існування тварин. Які функції для організму важливіші — такий відділ мозку і розвинений краще. Так, у риб і птахів, які активно переміщуються в тривимірному просторі (у воді чи повітрі), добре розвинений мозочок, який відповідає за рухи тіла. Натомість у амфібій, які живуть у менш складних умовах, він розвинений менше (мал. 38.4). Кольорами позначено такі відділи мозку: — передній мозок, — мозочок, — довгастий мозок Мал. 38.4. Головний мозок птаха (ліворуч) та амфібії (праворуч) нервова система. Її значення і розвиток у різних тварин Кора мозку Кора півкуль переднього мозку є в усіх хребетних. Але найбільшого розвитку вона досягає у ссавців (мал. 38.5). Чому? Тому що кора відповідає за складну поведінку. Саме завдяки їй можлива розумова діяльність людини. Тому й не дивно, що у ссавців ця кора розрослася і вкриває більшу частину мозку. А щоб займати менший об’єм, вона утворює звивини та складки. Мал. 38.5. Кора головного мозку ссавця Нервова система та умови існування Будова нервової системи тварин пов’язана з особливостями їхніх умов існування. Більш складні умови існування потребують більш складної будови нервової системи. Дуже добре це видно на прикладі кишковопорожнинних. Більшість цих тварин мають дві форми існування — поліпа і медузи. Поліпи ведуть прикріплений або малорухомий спосіб життя, тому умови навколо них змінюються нечасто. І нервова система у них дуже проста — дифузна. Тільки біля щупалець і підошви густота нервових клітин зростає. А от медузи ведуть плаваючий спосіб життя, хоч і плавають не дуже швидко, тому середовище навколо них змінюється частіше. І нервова система в них ускладнюється. Уздовж краю зонтика їхні нервові клітини утворюють справжнє нервове кільце. Від цього кільця відходять нервові тяжі до органів чуття медузи. запам’ятайте найважливіше Нервова система включає в себе нервові вузли, нерви та мозок. Розрізняють чотири основних типи нервових систем: дифузну, вузлову, розкидано-вузлову й трубчасту..ПРоцЕси ЖиТТєдіЯЛьносТі ТВаРин 39 Органи чуття, їхнє значення Органи чуття — це спеціальні органи, які здатні сприймати подразнення навколишнього середовища й самого організму. Розрізняють такі органи чуття: органи зору, слуху, рівноваги, нюху, смаку, дотику тощо. основні функції органів чуття Мал. 39.1. Будова складного ока комахи а б Органи чуття потрібні тваринам для того, щоб виявляти зміни зовнішнього середовища. Вони сприймають зміни певних параметрів середовища (освітленості, тиску, вологості, температури тощо). Кожний орган відповідає за свій параметр. Потім сигнал з органа потрапляє в мозок або нервовий вузол. Зміни середовища органи чуття сприймають за допомогою спеціальних видозмінених клітин — рецепторів. Кожний рецептор сприймає свій подразник (світло, тиск, коливання повітря тощо), тому існують зорові (в органах зору), слухові (в органах слуху), дотикові (на поверхні тіла) та інші рецептори. особливості будови та різноманітність органів чуття Органи чуття у тварин досить різноманітні (мал. 39.1–39.6). Залежно від умов існування головне значення для тварини можуть мати різні органи чуття. Так, для літаючих організмів украй важливим є зір, а для мешканців ґрунту — нюх і дотик. Найчастіше у тварин розвинені такі чуття, як зір, слух, нюх, смак, дотик і рівновага. Докладніше про це можна дізнатися з таблиці. Мал. 39.2. Вушні раковини (а) допомагають ссавцям уловлювати звуки, а слухові кісточки (б) підсилюють їх Органи чуття, їхнє значення Основні органи чуття тварин Органи чуття Особливості будови, принцип дії та використання Органи зору Сприймають світлові подразнення. Можуть бути представлені простими або фасетковими очима. Фасеткові очі складаються з багатьох маленьких вічок. У найпростішому варіанті (наприклад, у деяких червів) органи зору — це просто світлочутливі клітини, які розташовані по всьому тілу тварини Органи слуху Сприймають звукові коливання повітря або води. У різних тварин вони можуть розташовуватися на різних частинах тіла. Так, у ссавців органи слуху розташовані на голові, а в коників — на задніх ногах. Деякі тварини (кажани, кити тощо) використовують свої органи слуху для орієнтування в просторі. Це так звана ехолокація. Вона корисна в умовах, коли органи зору використовувати складно (уночі або під водою) Органи нюху Сприймають хімічні сигнали від певних речовин. Вони збирають цю інформацію з навколишнього середовища, виловлюючи окремі молекули речовин. Можуть розташовуватися як ззовні тіла (вусики в комах), так і всередині (нюховий епітелій у носі ссавців) Органи смаку Як і органи нюху, сприймають хімічні сигнали від певних речовин. Тільки органи смаку зазвичай розміщуються в ротовій порожнині. Однак, наприклад, у мух вони розташовані ззовні — на ніжках Органи дотику Рецептори органів дотику розкидані по всьому тілу тварин. Утім існують і спеціальні органи, що мають дуже велику кількість таких рецепторів. Це різноманітні щупальця, вусики, ніжки та інші структури. У ссавців такою структурою є вібриси — чутливі волоски на тілі Органи рівноваги Визначають положення тварини відносно поверхні землі. Зрозуміло, що ці органи найкраще розвинені у тварин, які рухаються в тривимірному середовищі— літають (птахи й комахи), активно плавають (риби, молюски та черви), стрибають із гілки на гілку (мавпи). Найчастіше органи рівноваги складаються з каналів або порожнин, заповнених чутливими клітинами Процеси життєдіяльності тварин Мал. 39.3 . Жаба (ліворуч) має прості очі, а бабка (праворуч) — складні Мал. 39.4 . Розгалужені вусики хруща — дуже чутливий орган нюху Мал. 39.5 . Язик ссавця — місце найбільшого скупчення смакових рецепторів Мал. 39.6 . Вібриси видри (ліворуч) та довгі антени рака (праворуч) — спеціалізовані органи дотику органи чуття, їхнє значення Мал. 39.7 . Бічна лінія на тілі риби Мал. 39.8 . Гримучі змії полюють на мишей, використовуючи термолокацію Бічна лінія Надзвичайно важливим для риб є такий орган чуття, як бічна лінія (мал. 39.7). Він розташований по боках тіла риби і сприймає рух та вібрації води. Специфічні органи чуття Існують специфічні органи чуття, які властиві тільки окремим групам тварин. Так, акули й деякі інші риби мають добре розвинені органи, які сприймають електричні поля. А деякі види змій здатні до термолокації — вони мають рецептори, які сприймають теплове випромінювання (мал. 39.8). Проблема кольору у ссавців У людини й людиноподібних мавп колірний зір трикомпонентний (їхні очі мають три типи клітин, які сприймають окремі кольори). А от у більшості інших ссавців (наприклад, у котів і собак) зір двокомпонентний (наявні тільки два типи клітин), тому кольори кіт або собака сприймають зовсім не так, як людина. Їхній світ набагато бідніший на барви. запам’ятайте найважливіше Зміни середовища тварини сприймають за допомогою органів чуття. До їхнього складу входять спеціальні клітини — рецептори. У тварин можуть бути такі органи чуття: орган зору, орган слуху, орган нюху, орган смаку, орган дотику та орган рівноваги..ПРоцЕси ЖиТТєдіЯЛьносТі ТВаРин Розмноження тварин. Статеві клітини тварин 40 Розмноження — основна властивість живих організмів, відтворення подібних до себе. Завдяки розмноженню забезпечується безперервність і спадкоємність життя. Це один з найскладніших процесів життєдіяльності. Функції репродуктивної системи Процеси розмноження тварин забезпечує репродуктивна система. Зазвичай у тваринному організмі є чоловічі й жіночі статеві залози, які утворюють статеві клітини. Однак у разі нестатевого розмноження для створення нових особин можуть використовуватися інші структури організму (наприклад, брунька в гідри). Корал (брунькування) Броненосець (поліембріонія) Попелиці (партеногенетичне розмноження) Лисиця (статеве розмноження) Мал. 40.1. Різні тварини розмножуються різними способами Розмноження тварин. Статеві клітини тварин Форми розмноження у тварин У тварин виділяють статеве й нестатеве розмноження. Але кожний із цих видів може здійснюватися кількома різними способами. Докладніше про це подано в таблиці та на мал. 40.1. Форми розмноження тварин Форма розмноження Особливості У яких тварин спостерігається Кільчаки, кишковопорожнинні Нестатеве розмноження Це утворення нового організму з однієї або групи клітин материнського організму. При цьому не утворюються статеві клітини й не відбувається статевий процес. У такому розмноженні бере участь тільки одна батьківська особина Кишковопорожнинні Брунькування Форма нестатевого розмноження, під час якого нова особина утворюється як випин на тілі материнського організму Кільчаки Фрагментація Форма нестатевого розмноження, під час якого нові особини утворюються шляхом поділу материнського організму на кілька частин Статеве розмноження Кишковопорожнинні, кільчаки, молюски, членистоногі, хребетні Це тип розмноження, за якого утворюються спеціалізовані статеві клітини й відбувається статевий процес. Статеве розмноження зазвичай відбувається за участю двох батьківських організмів (у випадку гермафродитизму статевим шляхом може розмножуватися й одна особина). Під час статевого розмноження відбувається злиття статевих клітин — гамет чоловічого й жіночого організму Кільчасті черви, деякі членистоногі, риби та ссавці Поліембріонія Процес розвитку кількох зародків з однієї заплідненої яйцеклітини. Найхарактерніший приклад поліембріонії — це народження близнюків у людини. Як постійне явище поліембріонія трапляється в деяких комах (наприклад, їздців) і ссавців (наприклад, броненосців) ПРоцЕси ЖиТТєдіЯЛьносТі ТВаРин Закінчення таблиці Форма розмноження Особливості У яких тварин спостерігається Деякі комахи й ракоподібні Партеногенез Це розвиток нового організму з незаплідненої яйцеклітини. Є організми, у яких партеногенез — єдиний спосіб розмноження (деякі комахи — паличники та прямокрилі). У життєвому циклі попелиць і дафній закономірно чергуються покоління, які розмножуються статевим способом і партеногенетично статеві клітини Статеве розмноження — це основний спосіб розмноження в багатоклітинних тварин. У ньому беруть участь, як правило, дві особини, які називаються батьківськими. Статеве розмноження відбувається за допомогою статевих клітин. Яйцеклітина (жіноча статева клітина) утворюється в тілі самки (мал. 40.2), а сперматозоїд (чоловіча статева клітина) — у тілі самця (мал. 40.3). Як правило, відбувається злиття статевих клітин — запліднення. У результаті запліднення утворюється новий організм. запліднення Запліднення — це злиття сперматозоїда та яйцеклітини. Біологічне значення цього процесу полягає в тому, що об’єднується генетичний матеріал двох особин — батьківської і материнської, тобто створюється новий організм, який має риси подібності з кожним з батьків і риси відмінності. Головка Цитоплазма Ядро Ядро Шийка Оболонка Хвостик Хвостик Мал. 40.2. Будова яйцеклітини Мал. 40.3. Будова сперматозоїда Розмноження тварин. статеві клітини тварин Мал. 40.4. Для тварин характерне зовнішнє і внутрішнє запліднення Запліднення може відбуватися як у зовнішньому середовищі (зовнішнє запліднення), так і всередині тіла тварини (внутрішнє запліднення). Зовнішнє запліднення властиве двостулковим молюскам, річковим ракам, більшості кісткових риб та амфібій. Внутрішнє — комахам, плазунам, птахам, ссавцям (мал. 40.4). запам’ятайте найважливіше Розмноження — важлива властивість живих організмів. Тваринам притаманні різні способи статевого і нестатевого розмноження. Статеве розмноження розширює різноманітність серед нащадків, що забезпечує краще пристосування виду до умов зовнішнього середовища. Для здійснення статевого розмноження необхідна наявність статевих клітин..ПРоцЕси ЖиТТєдіЯЛьносТі ТВаРин Розвиток тварин. Індивідуальний розвиток 41 Розвиток — це процес формування організму, його окремих частин, органів і систем органів. Розвиток відбувається, як правило, одночасно з ростом. Ріст і розвиток — це основні властивості живих організмів. Еволюційний та індивідуальний розвиток У біології розрізняють еволюційний та індивідуальний розвиток. Еволюційний розвиток — це процеси послідовних історичних змін, які відбуваються з організмами протягом тривалого часу впродовж кількох поколінь. У результаті цього виникла різноманітність усіх живих організмів. Індивідуальний розвиток — це сукупність процесів розвитку організму від утворення зиготи до його смерті. Періоди індивідуального розвитку. зародковий етап Індивідуальний розвиток поділяють на два етапи — зародковий, або ембріональний, і післязародковий. Зародковий етап — це всі процеси росту й розвитку організму, що відбуваються до його вилуплення з яйця або народження (мал. 41.1). Після запліднення утворюється зигота . Це перша клітина майбутнього організму, яка містить у своєму ядрі спадковий матеріал Зигота Двошаровий зародок Недиференційовані клітини Мал. 41.1. Зародковий етап індивідуального розвитку Розвиток тварин. індивідуальний розвиток материнської і батьківської особин. Розмір зиготи в різних організмів суттєво відрізняється. Так, у ссавців вона маленька, бо зародок не потребує великого запасу речовин. Він отримує все необхідне з організму матері. А у птахів зигота велика — це жовток яйця. У ньому містяться необхідні для розвитку зародка речовини (мал. 41.2). Потім відбувається поділ зиготи, у результаті якого утворюється певна кількість дуже схожих клітин. На ранніх етапах з кожної такої клітини може вирости цілісний повноцінний організм (це може відбуватися при поліембріонії або в результаті наукових дослідів). Потім починається процес диференціації, тобто набуття клітинами відмінних рис. Спочатку клітини формують два шари, як у кишковопорожнинних тварин, тобто ектодерму й ендодерму. Трохи пізніше в усіх багатоклітинних тварин, крім кишковопорожнинних, формується третій зародковий шар — мезодерма. Зародкові листки — окремі шари клітин, з яких згодом розвиваються всі системи органів. Далі відбувається формування органів і тканин з кожного із цих шарів. Так, нервова система утворюється з ектодерми, травна — з ендодерми, а кістки, м’язи, хрящі, кров — з мезодерми. Такі закономірності характерні для всіх багатоклітинних тварин. Подальший розвиток організму відбувається в такій самій послідовності, як і еволюційні зміни. Тобто ті органи, що в процесі еволюційного розвитку з’явилися раніше, в індивідуальному розвитку також розвиваються раніше. А ті, що виникли пізніше, відповідно й розвиваються пізніше. 3-й день розвитку Початок розвитку 10-й день розвитку, кількість жовтка зменшилась 21-й день розвитку, вилуплення з яйця 19-й день розвитку, зародок перед вилупленням Мал. 41.2. Розвиток птаха в яйці Процеси життєдіяльності тварин Періоди індивідуального розвитку. Післязародковий етап Після народження або вилуплення з яйця починається післязародковий розвиток . Він супроводжується активним ростом організму, тобто збільшенням маси й розмірів. Ріст до певного періоду (як правило, до статевої зрілості) називається обмеженим, або визначеним. Такий ріст характерний для комах, птахів, ссавців тощо (мал. 41.3). Існують організми, які ростуть протягом усього життя, як, наприклад, риби. Такий тип росту називають необмеженим, або невизначеним (мал. 41.4). У тварин, які мають зовнішній скелет, ріст відбувається тільки під час линяння (мал. 41.5). Тварина позбувається хітинового скелета й інтенсивно росте, але водночас вона стає вразливою, тому в цей період зазвичай ховається, не харчується. Потім її шкіра виділяє рідку речовину, що стає новим скелетом. Мал. 41.3. Крук та лев є представниками тварин з обмеженим ростом Мал. 41.5. Вихід коника із хітинового покриву після линяння Мал. 41.4. Білуга є представником тварин з необмеженим ростом Розвиток тварин. індивідуальний розвиток Мал. 41.6. Нашестя сарани вважається стихійним лихом Фазова мінливість Сарані та ще деяким комахам властива фазова мінливість. Її суть полягає в тому, що при великому скупченні личинок (стадна фаза) відбуваються зміни в їхній зовнішній будові та поведінці: особини відрізняються за пропорціями тіла, мають більш яскраві покриви, агресивну поведінку, потяг до міграції. Саме ця форма сарани прирівнюється за наслідками до стихійного лиха, адже раніше траплялися випадки, коли ці комахи винищували весь урожай, що призводило до голоду (мал. 41.6). Поодинокі особини (одиночна фаза) такими рисами не характеризуються. Відмінності між цими фазами настільки значні, що раніше таких комах відносили до різних видів. запам’ятайте найважливіше Розвиток — це одна з основних властивостей живих організмів. Виділяють еволюційний та індивідуальний розвиток. Індивідуальний розвиток відбувається від утворення зиготи й триває до смерті організму. У ньому виділяють зародковий і післязародковий періоди..ПРоцЕси ЖиТТєдіЯЛьносТі ТВаРин Післязародковий розвиток тварин 42 Після вилуплення з яйця або народження починається післязародковий етап. У цей час організм уже може відносно самостійно існувати та живитися. Одночасно з розвитком відбувається ріст, який має певні особливості. Прямий післязародковий розвиток Виділяють два типи післязародкового розвитку — прямий (без метаморфозу) і непрямий (з метаморфозом). При прямому післязародковому розвитку народжується або вилуплюється організм, подібний до дорослого, хоча значно менший за розмірами. Він не може розмножуватися, його системи працюють не так досконало. Тварина росте, розвивається, але план її будови та характер живлення принципово не змінюються. Цей тип розвитку характерний для птахів, ссавців, змій тощо (мал. 42.1). Післязародковий розвиток Розгляньмо етапи післязародкового розвитку. Після народження або вилуплення й до статевого дозрівання триває період більш інтенсивного розвитку й росту. У цей час організм дуже вразливий. Чим менше тваринам властива турбота про потомство, тим більше молоді гине. Якщо батьки Мал. 42.1. Пугач та вуж — тварини, яким властивий прямий післязародковий розвиток Післязародковий розвиток тварин піклуються про потомство та оберігають його, шанси на виживання більші. З настанням статевої зрілості тварини стають здатними до розмноження. Деякі організми розмножуються періодично кілька разів за життя (щуки, черепахи), а інші — безперервно (паразитичні черви). Є й такі, що розмножуються тільки раз у житті, після чого гинуть (прохідні риби, вугри). Старість і смерть Після зрілості наступає старість — закономірний період у житті тварини, коли вона припиняє розмноження, стає менш життєздатною. Її шанси на виживання зменшуються, а вірогідність смерті зростає. Смерть — це припинення існування. Завдяки смерті на планеті відбувається зміна поколінь, а отже, відбувається еволюція. Таким чином, смерть окремої особини сприяє розвитку виду. Непрямий післязародковий розвиток При непрямому розвитку вилуплюється або народжується личинка, яка за будовою та способом життя істотно відрізняється від дорослого організму (мал. 42.2). Цей тип розвитку дозволяє зменшити конкуренцію між тваринами та їхніми личинкам. Наприклад, метелики живляться нектаром, а їхня гусінь — листям рослин; дорослі жаби поїдають комах, а пуголовки живляться рослинною їжею. Окрім того, цей тип розвитку сприяє розселенню малорухомих організмів (наприклад, личинки молюсків зумовлюють поширення виду). Непрямий розвиток може проявлятися у двох основних формах: з повним та неповним перетворенням. Непрямий розвиток з повним перетворенням Розвиток з повним перетворенням відбувається тоді, коли є стадія спокою (лялечка) (мал. 42.3, с. 170). Такий розвиток характерний для великої кількості комах: метеликів, мурах, бджіл, мух, комарів тощо. Мал. 42.2. Жук-олень та кумка — тварини з непрямим післязародковим розвитком Процеси життєдіяльності тварин Імаго Яйце Личинка (не схожа на імаго) Лялечка Мал. 42.3. Схема непрямого післязародкового розвитку з повним перетворенням на прикладі метелика Лялечки нерухомі й не здатні живитися. На цій стадії формуються органи та системи органів тварини. Непрямий розвиток з неповним перетворенням Розвиток з неповним перетворенням відбувається без стадії лялечки (мал. 42.4). Яскравими прикладами такого перетворення є розвиток амфібій, бабок тощо. Самка бабки відкладає яйця на водяну рослину або на воду. З яєць розвиваються безкрилі личинки із зябрами, які ведуть підводний спосіб життя. Їх називають наядами. Це хижаки, які полюють на водяних мешканців. Наяди можуть жити під водою кілька років. Потім вони вибираються на водяну рослину, їхній хітиновий панцир тріскається, звідти виповзає доросла особина. Дорослий організм (імаго) Яйце Личинка із зачатковими крилами Безкрила личинка Мал. 42.4. Схема непрямого післязародкового розвитку з неповним перетворенням на прикладі коника Післязародковий розвиток тварин Мал. 42.5. Амбістома (ліворуч) й аксолотль (праворуч) Неотенія Неотенія — це особливий тип розвитку, коли статевим шляхом може розмножуватися не тільки доросла тварина, а й личинка. Є такі земноводні тварини — амбістоми. Вони схожі на тритонів, мають кінцівки. Їхні личинки не схожі на дорослу особину, як у всіх земноводних, і називаються аксолотлями. Цікаво те, що, не закінчивши процес розвитку, аксолотлі здатні розмножуватися статевим шляхом. запам’ятайте найважливіше Післязародковий розвиток починається народженням або вилупленням, після чого тварина ще не є дорослою, бо не може розмножуватися. Дорослою вона вважається тоді, коли стає здатною до розмноження. Це період зрілості, який закінчується смертю тварини. Післязародковий розвиток відбувається за двома основними типами: прямим і непрямим. При прямому розвитку народжений організм схожий на дорослу особину, при непрямому — не схожий. При прямому розвитку тварина протягом життя змінюється..Процеси життєдіяльності тварин Висновок Ви розглянули загальні закономірності функціонування тваринних організмів, навчилися порівнювати будову тварин різних груп як результат адаптації до середовищ їхнього існування. Ви ознайомилися з основними властивостями й особливостями тварин: живленням, диханням, виділенням, розмноженням, ростом, розвитком. Тепер ви можете не тільки розповісти про будову та функції організмів тварин різних груп, а й віднайти причинно-наслідкові зв’язки між ними. Такий зв’язок можна віднайти також між особливостями тварин і факторами середовища існування. Він формувався протягом еволюції і лежить в основі єдності органічного світу.