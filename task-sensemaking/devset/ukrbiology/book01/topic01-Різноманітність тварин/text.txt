Тема 1 Різноманітність тварин У цій темі ви будете вивчати основні групи тварин, визначальні ознаки їхньої будови та біологічні особливості. Ви дізнаєтесь, яким чином вони пристосувалися до існування в певному середовищі, як взаємодіють між собою і яку роль відіграють у природі. Окрім того, ви зрозумієте, як тісно пов’язані інтереси людини з кожним видом тварин. Кожен вид, кожна група тварин має свою роль у житті нашої планети. Якщо нам здається, що якісь тварини не відіграють у нашому житті жодної ролі, це означає лише те, що ми їх ще дуже погано знаємо. Упродовж вивчення теми ви будете досліджувати життя мешканців морів та океанів, ґрунтових організмів, наземно-повітряних тварин та тих, що обрали собі за місце існування інших істот. РізноманіТнісТь ТВаРин 5 Класифікація та значення тварин Відомий давньогрецький учений Арістотель у IV ст. до н. е. розділив живі організми на два великі царства — Рослини і Тварини. А навіщо взагалі ділити живі організми на групи? І чим особлива група тварин? Яка від них користь чи шкода? Спробуймо розібратися. Поділ тварин на групи. Як це було? Люди завжди розуміли, що існує багато різних тварин. Ще за часів первісного суспільства їх поділяли на групи. Зараз ми називаємо такий поділ класифікацією . Перші класифікації були дуже прості: цих тварин можна їсти, а цих — ні. Ось і є дві групи — їстівні та неїстівні тварини. А можна поділити тварин зовсім інакше: ті, що полюють на людину (наприклад, тигри), ті, на яких людина сама полює (наприклад, зайці), і ті, що не потрапляють у перші дві групи (наприклад, павук-хрестовик). Із часом почали з’являтися нові класифікації. А разом із цим виникла проблема непорозуміння між ученими різних країн. Як між собою домовлятися, якщо, наприклад, словом «жаба» в українській і російській мовах позначають зовсім різних тварин? Саме тому й довелося знаходити спільну мову і розробляти правила класифікації. Щоб уникнути плутанини, домовилися всі назви давати латиною. сучасна класифікація тварин Основою будь-якої класифікації в біології є вид. Вид — це група тварин, яка має спільне походження, однакову будову та займає певне місце проживання. Кожна тварина належить до певного виду. Наукова назва виду складається з двох слів. Повну назву пишуть латиною, а для зручності в кожній країні її перекладають на місцеву мову (мал. 5.1). Вид не слід плутати з породою. Породи утворюються внаслідок діяльності людини, яка створює їх для своїх цілей, і не є різними видами. Так, різні породи собак належать до одного виду — Собака домашній. Класифікація та значення тварин Горобець хатній Собака домашній Рак широкопалий Мал. 5.1. Будь-яка тварина належить до певного виду Дятел звичайний Дятел білоспинний Дятел середній Мал. 5.2. Представники видів роду Дятел Схожі види, які походять від одного предка, вчені об’єднують у групи. Ці групи називаються родами . Зауважте, перше слово у видовій назві є назвою роду. Наприклад, вид Ропуха зелена належить до роду Ропуха, а Собака домашній — до роду Собака. До цього ж роду належить і вовк. Його наукова назва так і перекладається — «Собака вовк». А в наших лісах ми можемо побачити, наприклад, кількох представників роду Дятел (мал. 5.2). Усі ми належимо до виду Людина розумна, роду Людина. Назва виду — Людина розумна — латиною пишеться Homo sapiens L. Літера L означає першу літеру прі­ звища вченого Карла Ліннея, який цей вид описав. Це єдиний учений, прізвище якого скорочується таким чином. Інші автори назв видів указуються повністю. І це є знаком пошани до вченого, який створив принципи сучасної систематики. Схожі роди вчені об’єднують у родини . Так, рід Собака, рід Песець і рід Лисиця входять до складу родини Собачі. А роди Шимпанзе, Горила й Орангутан об’єднуються в родину Людиноподібні мавпи. Родини тварин своєю чергою об’єднуються у більші групи — ряди . Так, родини Собачі, Ведмежі й Котячі належать до ряду Хижі. А самі ряди об’єднуються в класи . Наприклад, до складу класу Ссавці входять ряди Хижі, Примати, Парнокопитні тощо. Різноманітність тварин Карл фон Лінней (1707–1778) — видатний шведський біолог, професор Уппсальського університету. Головну увагу вчений приділяв систематиці живих організмів. Він є автором сучасної класифікації рослин і тварин, у якій кожному виду відповідає латинська назва з двох слів. Лінней описав багато видів рослин і тварин. У свою чергу, класи об’єднують у типи . Тип Хордові, наприклад, складається з класів Ссавці, Плазуни, Птахи та ін. А до типу Членистоногі належать такі класи, як Комахи й Ракоподібні. Нарешті, типи об’єднуються в царство Тварини, те саме, яке виокремлював ще Арістотель. Тип Клас Ряд Родина Рід Вид Якщо вчені натрапляють на якийсь новий вид, то вони спершу класифікують його, тобто визначають, до якої групи тварин він належить. Це, по-перше, дає змогу науковцям зрозуміти, про який вид ідеться в тому чи іншому дослідженні, а по-друге, дозволяє приблизно з’ясувати, що можна отримати від цього виду. Якщо ми знаємо, що новий вид жука належить до родини Туруни, які здебільшого є хижаками, то можемо спробувати використати його для боротьби з певними шкідниками сільського господарства. Як можна віднести тварину до певної групи? Для цього вчені докладно вивчають її. Враховують особливості зовнішньої і внутрішньої будови, зону поширення й особливості життєдіяльності. Застосовують і більш складні сучасні методи досліджень. Не завжди зовнішня схожість є показником близьких родинних зв’язків. Так, кити, які живуть у воді, за формою тіла схожі на риб, та найближчими їхніми родичами є все ж таки ссавці. Оскільки кити дихають за допомогою легень і вигодовують свою малечу молоком, їх відносять до класу Ссавці. Значення тварин для людини Позитивне • Джерело їжі (свійські й дикі тварини). • Джерело сировини для промисловості — шерсті, шкіри, шовку тощо. Класифікація та значення тварин • Транспорт (коні, верблюди, віслюки). • Запилювачі рослин (бджоли, джмелі тощо). • Поширювачі плодів і насіння (ссавці, птахи тощо). • Джерело лікарської сировини — прополісу, воску, пантів, зміїної отрути тощо. • Джерело позитивних емоцій (домашні й дикі тварини). • Руйнівники мертвої органіки, наприклад, опалого листя (комахи, черви тощо). • Очисники води (устриці, перлівниці тощо). Негативне • Напади на людей (хижі звірі, деякі великі травоїдні). • Збудники захворювань (паразитичні черви і членистоногі). • Переносники збудників захворювань (комарі, мухи тощо). • Отруйні тварини (павуки, комахи, змії, риби тощо). • Шкідники сільського господарства (колорадський жук, вовчок тощо). • Руйнівники споруд і матеріалів (терміти, молюски тощо). запам’ятайте найважливіше Сучасна система тваринного світу ґрунтується на виявленні спорідненості між тваринами. Кожна тварина належить до певного виду. Близькі види об’єднуються у роди, родини, ряди, класи й типи. Тварини відіграють важливу роль у природі та в житті людини. Людині тварини приносять багато користі, але й нерідко завдають шкоди..РізноманіТнісТь ТВаРин 6 Кишковопорожнинні Кишковопорожнинні мають дуже просту будову. Вони одні з найпростіших багатоклітинних тварин. І, до речі, одні з найдавніших, бо існують уже більш ніж півмільярда років. Та все це не заважає їм відігравати значну роль не тільки в житті людини і в природі, але й у геологічних процесах. Поширення та спосіб життя Більшість кишковопорожнинних живе в морях та океанах, однак є й прісноводні види. У водоймах вони або прикріплюються до дна чи якихось предметів, або плавають у товщі води. Трапляються як біля поверхні, так і на великих глибинах. Поліпи і медузи Кишковопорожнинних можна поділити на поліпів і медуз. Поліпи ведуть переважно малорухомий спосіб життя: вони прикріплюються до ґрунту або предметів своєю підошвою. Їхній ротовий отвір, оточений щупальцями, розташований зверху. Поліпи часто утворюють колонії, щоб спільно полювати й захищатися від ворогів. Медузи ведуть більш рухливий спосіб життя. Їхнє тіло за формою нагадує дзвін, а ротовий отвір і щупальця розміщуються знизу. Плавають медузи за принципом реактивного руху: вони виштовхують воду зсередини свого «дзвона» і рухаються у протилежний від напряму струменя води бік. особливості будови Розміри тіла. Розміри кишковопорожнинних дуже різні. Найменші з них мають довжину лише кілька міліметрів. Бура гідра зазвичай менша за 1 см, а найбільша у світі медуза ціанея має парасольку діаметром 2 м і щупальця завдовжки до 20 м. Будова тіла. Тіло кишковопорожнинних нагадує мішок з ротовим отвором, усередині якого розташована кишкова порожнина,— звідси Кишковопорожнинні Щупальця Щупальця Із викинутою ниткою Ротовий отвір Кишкова порожнина Кишкова порожнина Кишкова порожнина Кишкова порожнина Внутрішній шар клітин (ентодерма) Позаклітинна речовина (мезоглея) Зовнішній шар клітин (ектодерма) Зовнішній шар клітин (ектодерма) У стані спокою Щупальця Щупальця Щупальця Мал. 6.1. Будова поліпа й медузи Мал. 6.2. Жалка клітина і їхня назва. Стінки мішка тоненькі. Вони складаються лише з двох шарів клітин, між якими розташована драглиста позаклітинна речовина (мезоглея). Її шар може бути тонким (у поліпів) або товстим (у медуз) (мал. 6.1). Жалкі клітини. Характерною ознакою кишковопорожнинних є жалкі клітини. З їхньою допомогою ці тварини полюють на здобич і захищаються від ворогів. На зовнішньому боці клітини є чутлива волосина. Усередині — спірально закручена нитка із загостреним кінцем. Під час подразнення чутливої волосини спіраль різко випрямляється, вістря встромляється в жертву, а по нитці впорскується крапелька отрути (мал. 6.2). Розмноження і розвиток Розмножуються кишковопорожнинні двома способами — статевим і нестатевим. Під час статевого розмноження одна особина утворює спеціальні чоловічі статеві клітини, а друга — жіночі. Клітини відокремлюються від тварини і плавають у воді. Зустрівшись, чоловіча й жіноча клітини зливаються між собою й утворюють одну клітину, з якої виростає нова тварина. Під час нестатевого розмноження жодних спеціальних клітин не утворюється. На тілі тварини формується випин, на якому виростають щупальця й утворюється ротовий отвір. Після цього нова тварина відокремлюється від материнської особини. Такий спосіб розмноження називають брунькуванням, а випин — брунькою (мал. 6.3, с. 26). Різноманітність тварин Різноманітність Існує понад 10 000 видів цих тварин, з-поміж яких виділяються гідроїди, медузи, актинії та корали. Типовим представником поліпів є стеблиста, або бура, гідра. Представниками медуз є добре відомі медузи Чорного й Азовського морів — аурелія та коренерот (мал. 6.4). Актинії. Актинії — поодинокі коралові поліпи без твердого скелета (мал. 6.5). Їхні численні щупальця всіяні жалкими клітинами, чим користуються інші організми. Раки­-самітники пересаджують актиній на свої хатинки­-мушлі для захисту. Актинії також отримують користь від інших організмів: живляться залишками їжі раків. Таке корисне співіснування називають мутуалізмом . Корали з твердим скелетом. Корали з твердим скелетом ведуть виключно прикріплений спосіб життя, їх навіть колись вважали рослинами. Після брунькування дочірня особина не «розлучається» з материнською — так утворюється колонія (мал. 6.6). Молода особина Брунька Мал. 6.3. Нестатеве розмноження гідри Мал. 6.4. Медуза коренерот — мешканка Азовського й Чорного морів Мал. 6.5. Рак-самітник з актинією на мушлі Мал. 6.6. Колонія коралів, що утворюють кораловий риф Кишковопорожнинні Рекордна споруда Найбільша споруда, яку створили живі організми,— це Великий Бар’єрний риф біля східних берегів Австралії. Він простягнувся на 2 тис. км, а завширшки має 70 км. Це цілий світ, створений коралами, яскравий і барвистий, з різноманітними океанічними рибами, молюсками, червами. значення для людини Позитивне • Беруть участь у формуванні островів, на яких живуть люди (корали). • Є джерелом матеріалів для будівництва (корали). • Використовуються для виготовлення ювелірних виробів (червоні корали). Негативне • Утворюють рифи, які ускладнюють рух кораблів і можуть спричинити аварію (корали). • Можуть призводити до загибелі людей при вражанні їх отрутою жалких клітин (морська оса, фізаліс тощо). • У разі надмірного розмноження заважають туристам на морських курортах (коренерот, аурелія тощо). Запам’ятайте найважливіше Кишковопорожнинні — багатоклітинні водяні організми. Тіло двошарове, складається з ектота ентодерми. Мають ротовий отвір, кишкову порожнину та щупальця. Є жалкі клітини. Розмножуються статевим і нестатевим шляхом (брунькування). Вони відіграють важливу роль у геологічних процесах..РізноманіТнісТь ТВаРин 7 Кільчасті черви (кільчаки) Зазвичай ми не звертаємо на них уваги, хоча саме від цих тварин значною мірою залежить родючість ґрунту й кількість риби в морях та річках. І саме вони займаються «прибиранням» наших лісів від опалого листя. Великі чи маленькі, але такі важливі як для природи, так і для людини — черви та п’явки! Поширення та спосіб життя Середовище життя Кільчаки трапляються в різних середовищах. Їх можна знайти на поверхні ґрунту й під землею. Вони живуть у прісних і солоних водоймах. В океанах деякі з цих тварин плавають у товщі води, а інші ведуть майже нерухомий спосіб життя на дні. При цьому вони будують спеціальні трубочки, у яких ховаються від ворогів. Що їдять і хто їх їсть? Серед них трапляються хижаки, які полюють на інших тварин. Є й такі, що живляться рештками мертвих організмів. Досить багато видів є фільтраторами, що виловлюють органічні частки, проганяючи воду крізь спеціальні цідильні структури. Відомі й паразитичні кільчаки, такі як медична п’явка. Самі ці тварини слугують кормом для багатьох водяних і наземних тварин. Їх їдять риби, жаби, птахи, звірі, комахи, раки. особливості будови Розміри тіла Розміри тіла кільчаків дуже різноманітні. Є крихітні види, завдовжки менші за 1 мм. А найбільші представники мають довжину тіла більш ніж 3 м. Такими великими є деякі морські види й австралійський земляний черв’як, який живе під землею (мал. 7.1). Кільчаста будова Свою назву кільчаки отримали через те, що їхнє тіло поділене на окремі сегменти (мал. 7.2). Ззовні здається, що воно складається Кільчасті черви (кільчаки) Мал. 7.1. Австралійський земляний черв’як з окремих кілець, які з’єднані між собою. Для багатьох видів характерною ознакою є наявність пояска — кількох потовщених сегментів у передній частині тіла. Вирости тіла Характерною ознакою цих тварин є наявність на тілі хітинових щетинок. У деяких кільчаків таких щетинок багато, і вони зібрані в пучки, наприклад у піскожила й нереїса. В інших їх менше, і в пучки вони не збираються, наприклад у трубочника. Багато видів кільчаків мають бокові вирости на сегментах тіла — параподії (мал. 7.2), які вони використовують для руху, наприклад нереїс. А в представників п’явок є присоски. Розмноження і розвиток Ці тварини можуть розмножуватися і нестатевим, і статевим способами. При нестатевому розмноженні тіло тварини поділяється на кілька фрагментів, кожний з яких утворює нову особину (мал. 7.3, с. 30). При статевому розмноженні кільчаки відкладають запліднені яйця (мал. 7.4, с. 30). З яєць виводяться або маленькі черви, схожі на дорослих, або личинки (у морських видів). Личинки якийсь час плавають, а потім осідають на дно й перетворюються на дорослих Присосок Анальна лопать Параподії Тулубний відділ Поясок Сегменти Головний відділ Дощовий черв’як П’явка Нереїс Мал. 7.2. Особливості будови кільчастих червів на прикладі дощового черв’яка, п’явки та нереїса Різноманітність тварин Мал. 7.4. Кокон з яйцями дощового черв’яка Мал. 7.3. Розмноження кільчака шляхом фрагментації Мал. 7.6. Риб’яча п’явка — паразитична тварина Мал. 7.5. Морська миша, або афродита,— багатощетинковий черв’як, який веде повзаючий спосіб життя червів. Серед кільчаків є багато гермафродитів — організмів, які утворюють і чоловічі, і жіночі статеві клітини. Різноманітність Налічують понад 12 000 видів кільчастих червів. Традиційно виділяють такі їх групи, як багатощетинкові черви, малощетинкові черви та п’явки. Багатощетинкові — це найбільша група кільчаків. Більшість багатощетинкових — морські мешканці. Є вільно плаваючі, повзаючі та сидячі види (мал. 7.5). Деякі з них живуть на значних глибинах. Серед малощетинкових є морські, прісноводні й ґрунтові тварини. Вони живляться органічними рештками, іншими тваринами, є паразитичні види. Типовим представником є дощовий черв’як. Кільчасті черви (кільчаки) Сегментоване червоподібне тіло п’явок сплюснуте. Щетинок у п’явок немає. На передньому та задньому кінцях тіла є присоски. Ці кільчаки можуть плавати й пересуватися суходолом за допомогою присосків. У світі існує понад 400 видів п’явок, які переважно є паразитами або хижаками (мал. 7.6). Медичних п’явок здавна й успішно використовують у медицині. значення для людини Позитивне • Підвищують родючість ґрунтів (дощові черви). • Переробляють опале листя (дощові черви). • Є кормом для багатьох промислових риб (нереїс, піскожил тощо). • Очищують забруднену воду (трубочник тощо). • Уживаються в їжу (палоло тощо). • Використовуються в медицині (п’явки). Негативне • Деякі види є паразитами й можуть уражати людину та домашніх тварин (п’явки). запам’ятайте найважливіше Характерною ознакою кільчаків є кільчасте тіло. Кільчастих червів поділяють на малощетинкових, багатощетинкових червів та п’явок. Ці тварини мають велике значення: вони є частиною природи, важливими ланками харчових ланцюгів. Дощові черв’яки — гарні ґрунтоутворювачі. Серед водяних червів є фільтратори води. Існують паразитичні види, що завдають шкоди людині та тваринам, а також види, які використовуються в медицині..РізноманіТнісТь ТВаРин Членистоногі тварини. Ракоподібні 8 Членистоногі — панівна група тварин на Землі. Вона налічує понад 1,5 млн видів тварин. Їхнє тіло вкрите панциром, а ноги складаються з окремих члеників, тому їх і називають членистоногими. Найбільш відомими представниками членистоногих є ракоподібні, павукоподібні й комахи. Поширення та спосіб життя членистоногих Середовище життя Представників членистоногих можна побачити будь-де. Вони живуть на землі й під землею, у воді, у повітрі та на інших живих організмах (мал. 8.1). Серед них трапляються малорухомі, повзаючі, плаваючі та літаючі види. Ракоподібні є представниками членистоногих, які живуть переважно у воді. Хоча серед них є й деякі наземні види. Що їдять і хто їх їсть? У членистоногих (і ракоподібних зокрема) можна спостерігати всі можливі варіанти живлення тварин. Вони можуть бути хижаками або рослиноїдними, фільтраторами або паразитами, поїдати мертві організми. Їх самих поїдає величезна кількість живих організмів: кишковопорожнинні, черви, молюски, риби, жаби, ящірки, птахи, звірі й, певна річ, інші членистоногі. Метелик Павук Лангуст (повітряне середовище) (наземне середовище) (водне середовище) Мал. 8.1. Представники членистоногих і середовища їхнього існування Членистоногі тварини. Ракоподібні Мал. 8.2. Найбільший представник ракоподібних — японський краб-павук особливості будови ракоподібних Розміри тіла Серед ракоподібних є найменші й найбільші представники членистоногих. Найменшим є паразитичний рачок, довжина тіла якого — 0,1 мм. А найбільшим — японський краб-павук: власне саме його тіло має дожину близько 45 см, а от розмах ніг досягає 4 м. Вага цього краба — до 20 кг (мал. 8.2). Відділи тіла Тіло складається з окремих сегментів. У більшості ракоподібних воно поділене на три відділи — голову, груди й черевце. У деяких два перших відділи тіла зливаються, утворюючи головогруди (мал. 8.3). Зовні тіло ракоподібних укрите хітиновим панциром. На голові добре видно два складних ока, які складаються з багатьох маленьких вічок. Ноги та їхні видозміни На сегментах тіла ракоподібних розташовані ноги. Великі, добре розвинені ноги, за допомогою яких тварина рухається, називають ходильними (мал. 8.3). Але на багатьох сегментах функція ніг інша. Ноги, розташовані на голові, видозмінилися й стали щелепами. До ніжок на черевці можуть прикріплюватися ікринки. Таким чином, вони беруть участь у процесі розмноження. Окрім того, на голові ракоподібних є дві пари вусиків. Тварини використовують їх як органи чуття. використовують їх як органи чуття. Довгі вуса Головогруди Черевце Короткі вуса Черевні плавальні ніжки Клешні (перша пара ходильних ніг) Ходильні ноги Хвостовий плавець Мал. 8.3. Зовнішня будова рака Різноманітність тварин Різноманітність ракоподібних Відомо понад 30 тис. ракоподібних, серед яких є важливі промислові види: креветки, омари, лангусти, краби. Їхнє м’ясо — смачний і цінний продукт, у якому є мінеральні солі й вітаміни, необхідні людям. Мокриці Мокриці — єдина група ракоподібних, які живуть і розмножуються на суходолі (мал. 8.4). Дивовижно, але ці тварини поширені саме в пустелях і напівпустелях Африки, Передньої та Середньої Азії. Живуть вони в тих місцях, де ґрунтові води залягають неглибоко. Мокриці є гарними ґрунтоутворювачами, подібно до дощових черв’яків, яких там немає. Ракоподібні-фільтратори Морські жолуді (балянуси) і морські качечки ведуть сидячий спосіб життя — оселяються на каменях і днищах кораблів (мал. 8.5). Живляться вони, відфільтровуючи органічні частки з води. Їхні видозмінені ніжки нагадують гіллясті вуса, якими вони підганяють до рота воду. Криль Крихітні рачки евфаузиди, довжина тіла яких — 3–5 мм, живуть величезними скупченнями, які називають крилем (мал. 8.6). Саме криль є основною їжею оселедця, морського окуня, тріски та вусатих китів. Крилем, багатим на білки, жири, вуглеводи, мінеральні речовини й вітаміни, живляться також чайки, пінгвіни та людина. Дивовижним ракоподібним є невеличкий щитень. За 200 млн років він майже не змінився. Напевно, тому, що з 365 днів на рік він активний тільки два тижні, а решту часу існує у вигляді яєць, які можуть зберігати життєздатність до 15 років. Мал. 8.4. Мокриці — представники наземних рако­подібних Мал. 8.5. Морські качечки прикріплюються до опори спеціальною ніжкою Мал. 8.6. Криль — представник промислових ракоподібних Членистоногі тварини. Ракоподібні значення ракоподібних для людини Позитивне • Уживаються в їжу (краби, раки, лангусти, креветки тощо). • Регулюють чисельність водяних безхребетних (краби, раки тощо). • Є джерелом живлення для багатьох промислових риб (раки, краби, личинки великих видів та дрібні ракоподібні). • Використовуються як індикатори стану середовища (дафнії). • Очищують воду (морські жолуді, морські качечки). • Є гарними ґрунтоутворювачами (мокриці). Негативне • Деякі перешкоджають руху кораблів, коли оселяються на їхніх корпусах (морські жолуді). • Можуть скупчуватися на гідротехнічних спорудах (наприклад, шлюзах або бакенах) і порушувати їхню роботу (морські жолуді, морські качечки). • Можуть травмувати рибалок або підводних плавців (омари, краби тощо). • Паразитичні види можуть завдавати шкоди промисловим видам риб і ракоподібних (коропоїди, сакуліна). • Можуть бути переносниками захворювань людини (циклопи). запам’ятайте найважливіше Членистоногі — це тварини із членистим тілом (голова, груди, черевце), яке вкрите хітиновим панциром. Живуть вони в усіх середовищах — у воді, на землі й під землею. Багато представників здатні до польоту. Найбільш відомими представниками членистоногих є ракоподібні, павукоподібні й комахи. Ракоподібні — переважно водяні організми. На голові в них розташовані дві пари вусиків і складні очі..РізноманіТнісТь ТВаРин 9 Павукоподібні Ці тварини були героями давньогрецьких міфів, хоча існували за мільйони років до появи Стародавньої Греції. Вони нерідко викликають у нас страх, хоча небезпечними є далеко не всі. Ми часто просто змітаємо їхнє павутиння і навіть не замислюємося про унікальність цих дивовижних тварин — павукоподібних. Поширення та спосіб життя Середовище життя Павукоподібні — це представники членистоногих, до яких належать павуки, кліщі, скорпіони, косарики. Це переважно наземні мешканці. Хоча серед павуків і кліщів є й прісноводні види, а одна з груп кліщів живе в морі. Багато павуків — хижаки, що полюють за допомогою ловильної сітки — павутини. На їхніх черевцях розташовані павутинні бородавки, а в них — залози, які виробляють рідину. Вона застигає на повітрі, утворюючи павутину. Чому павук не прилипає до своєї павутини? Радіальні нитки, по яких він бігає, неклейкі, а на спіральних є краплі клейкої рідини. Що їдять і хто їх їсть? Павуки — переважно засадні хижаки. Ті з них, хто робить тенета, чекають, поки здобич потрапить у них. Здобиччю може буди будьяка тварина невеликого розміру. Це переважно комахи. Потрапивши в павутину, жертва, вириваючись із неї, розгойдує її. Павук підбігає до жертви та впорскує в неї отруту, яка спочатку паралізовує її, а потім розкладає її тіло зсередини. Через деякий час павук висмоктує напівперетравлену суміш. Є серед павукоподібних і рослиноїдні види. Це переважно кліщі. Серед них також багато паразитів. Так, рослиноїдні павутинні кліщі можуть ставати небезпечними шкідниками сільськогосподарських культур. Крім того, вони можуть бути й переносниками хвороб рослин. Полюють на павуків комахи, жаби, ящірки, птахи та дрібні звірі. Павукоподібні особливості будови павукоподібних Мал. 9.1. Павук-птахоїд — найбільший у світі павук Розміри тіла Найбільшим павуком є павук-птахоїд, який мешкає в лісах Південної Америки (мал. 9.1). Деякі екземпляри сягають у довжину понад 20 см. А найменшим у світі є павук Patu marplesi . У Західному Самоа був знайдений екземпляр завдовжки трохи більше 4 мм. Відділи тіла Тіло павука складається з головогрудей і черевця (мал. 9.2). На головогрудях розташовані чотири пари простих очей, хеліцери (видозмінені кінцівки з отруйними залозами), педипальпи (видозмінені кінцівки без отруйних залоз) і чотири пари ходильних ніг з кігтиками. Вусиків у павукоподібних немає. На черевці відсутні кінцівки, на ньому розташовані дихальця, статевий та анальний отвори. Тіло й кінцівки павукоподібних укриті волосками. Різноманітність Зараз відомо понад 100 тис. видів павукоподібних: павуків, кліщів, скорпіонів та інших груп. Каракурт У степовій зоні та на півдні України живе каракурт (мал. 9.3, с. 38). Отрута його самки у 15 разів сильніша за отруту гримучої змії. Укуси спричиняють сильний біль у всьому тілі та втрату свідомості, а 3 % покусаних людей гинуть. Якщо своєчасно ввести потерпілому протикаракуртову сироватку, то за три-чотири дні людина одужує. Головогруди Черевце Очі Вигляд знизу Хеліцера Педипальпа Педипальпа Педипальпа Дихальні отвори Павутинні бородавки Ходильна ніжка Мал. 9.2. Зовнішня будова павука Різноманітність тварин Мал. 9.4. Тарантул — отруйний павук Мал. 9.5. Водяний павук живе у воді Мал. 9.3. Каракурт — смертельно небезпечний отруйний павук Мал. 9.6. Іксодовий кліщ — кровосос, переносник енцефаліту Мал. 9.7. Скорпіон кримський веде нічний спосіб життя Тарантул Тарантул — отруйний павук, що живе в південних районах України (мал. 9.4). Його укус спричиняє сильний біль, набряк, утруднення дихання, але за 5–6 годин симптоми зникають. Водяний павук У ставках і річках живе павук-сріблянка. Своє житло під водою він будує з павутини, наповнюючи його бульбашками повітря, необхідного йому для дихання (мал. 9.5). Кліщі Це дрібні павукоподібні. Сегменти тіла в них злиті. Паразитичні кліщі переносять багато інфекційних захворювань, серед яких дуже небезпечні поворотний тиф, енцефаліт, туляремія, тайговий енцефаліт тощо (мал. 9.6). Кліщ коростяний свербун спричиняє коросту. Павутинні кліщі паразитують на рослинах. Багато видів кліщів є ґрунтоутворювачами, вони живляться гнилими рослинними рештками. Скорпіони Великі хижаки, мають членисте черевце, на кінці якого розміщене отруйне жало (мал. 9.7). Педипальпи закінчуються клішнями, якими вони ловлять і утримують здобич. Жало скорпіони заносять зверху і встромляють у жертву, упорскуючи отруту. Павукоподібні Розмноження і розвиток Павуки розмножуються статевим способом. Самка в них більша за розмірами. Запліднені яйця павуки відкладають у кокон, з якого згодом виходять молоді особини. Вони випускають павутинку-вітрило, яку підхоплює вітер, що відносить молодь на велику відстань. значення для людини Позитивне • Контролюють чисельність шкідливих комах та інших дрібних організмів (павуки, скорпіони тощо). • Є джерелом павутиння, яке використовується у деяких виробництвах (павуки). • Використовуються у харчовій промисловості, наприклад, при виготовленні деяких сирів (кліщі). Негативне • Збудники деяких захворювань (кліщі). • Переносники деяких захворювань (кліщі). • Отруйні види можуть становити небезпеку для життя людини (павуки, скорпіони). • Окремі види є шкідниками сільського господарства (кліщі). запам’ятайте найважливіше Павукоподібні — наземні тварини, але серед них є й такі, що живуть у воді. Їхнє тіло складається з головогрудей і черевця. Мають вісім ходильних кінцівок з кігтиками, прості очі, вусики відсутні, на головогрудях — хеліцери та педипальпи. Отруйні павукоподібні можуть становити небезпеку для людини. Деякі є збудниками й переносниками небезпечних захворювань..РізноманіТнісТь ТВаРин 10 Комахи Нашу планету цілком виправдано можна назвати планетою комах. Цих тварин на Землі найбільше! Вони опанували всі середовища існування. Серед них є багато таких, що завдають нам чимало шкоди. І не менше тих, хто приносить величезну користь. Поширення та спосіб життя Середовище життя Комах можна зустріти всюди — у лісах, полях, печерах, ґрунті, річках, озерах тощо. Деякі пристосувалися навіть до життя в морях, хоча таких і небагато. Однак морських водомірок можна побачити на поверхні океану дуже далеко від берега. Деякі комахи пристосувалися до життя поряд з людиною, наприклад, таргани й постільні клопи. Переміщуючись слідом за нею, вони заселили всю нашу планету. Що їдять і хто їх їсть? Комахи їдять усе, і їх їдять усі. Важко знайти якусь більш-менш велику групу тварин, у якій не знайшлося б охочого поласувати комахами. Їх їдять інші членистоногі, риби, амфібії, рептилії, птахи й ссавці. Уявіть, якщо видів комах понад мільйон і кожний їсть тільки своє, то й не дивно, що ми іноді навіть не здогадуємося, які незвичайні речі можуть слугувати їм їжею (мал. 10.1). Рослини, м’ясо Пухоїд живиться пухом птахів Терміти їдять деревину Оси вигодовують своїх личинок м’ясом Мал. 10.1. Що їдять комахи Комахи або інші членистоногі в «меню» комах навряд чи когось здивують. Мабуть, майже всі чули про поживний нектар та пилок із квітів. Якщо подумати, то можна пригадати й міль, яка живиться нашим шерстяним одягом. А от що дійсно вражає, так це поїдання комахами воску чи лікарських засобів. особливості будови Мал. 10.2. Паличник — най більша комаха, а їздець — найменша Розміри тіла Розміри тіла найдрібніших комах становлять усього 0,2 мм. А довжина тіла найбільших перевищує 30 см. Найбільшою комахою вважають одного з паличників. Його тіло виростає до 35 см, а з витягнутими ногами загальна довжина перевищує 50 см. А найменшим є крихітний їздець завдовжки всього-на-всього 0,139 мм (мал. 10.2). Відділи тіла Тіло комах складається з голови, грудей і черевця (мал. 10.3). На голові розташовані одна пара вусиків, ротовий апарат і складні очі. На грудях — три пари ходильних ніг і крила (у деяких комах крил немає). На черевці в самок деяких видів може бути довгий яйцеклад. З його допомогою вони відкладають яйця. Крила Крила (одна або дві пари) — це складки стінки тіла, тому вони двошарові. У деяких комах (бабки) обидві пари крил розвинені однаково, у жуків передня пара перетворилася на тверді захисні надкрила, які не беруть участі в польоті. Є безкрилі форми (блохи, клопи). Груди Голова Перша пара крил Око Друга пара крил Вусик-антена Черевце Ходильні ноги Мал. 10.3. Зовнішня будова комахи Різноманітність тварин Бігальна Стрибальна Риюча Плавальна Хапальна Збиральна Мал. 10.4. Різні типи ніг комах Ходильні ноги Членисті кінцівки комах складніші за будовою, ніж у ракоподібних і павукоподібних, і краще пристосовані до способу життя цих організмів (мал. 10.4). Вони можуть бути бігальними, як у таргана, стрибальними, як у коника, плавальними, як у жука-плавунця, копальними, як у капустянки. Забарвлення і форма тіла Комахи різноманітні за забарвленням і формою. Це допомагає їм пристосуватися до певного місця існування та способу життя. Одні яскраві та гарні (метелики), інші — непримітні. Із чим це пов’я­зано? Якщо забарвлення та форма тіла дозволяють комасі ніби злитися з навколишнім середовищем, стати непомітною для хижака або жертви, воно називається захисним . У зеленій траві непомітним буде зелений коник, на яскраво забарвленій квітці — яскравий метелик. Комаха за формою тіла може нагадувати сучок, листочок тощо. Забарвлення може бути застережливим . Якщо птах склює яскраво забарвлену бджолу, осу, клопа, то пов’яже біль від укусу, огидний смак або запах комахи з її забарвленням і якийсь час не їстиме таких комах. Отруйні комахи Щоб бути отруйними, комахам зовсім не обов’язково мати жало. Отруту вони можуть просто накопичувати у своєму тілі. Так роблять колорадські жуки й жукинаривники. Цих комах не бажано брати в руки. А якщо вже взяли, то після цього руки треба ретельно вимити. Різноманітність Кількість видів комах перевищує 1 млн. Багато з них вивчені ще недостатньо, і чимало їх видів ще може бути відкрито. ОсоКомахи бливо багато комах у тропічних країнах. Але й в Україні їх дуже велика кількість: метелики (білани, шовкопряди), жуки (хрущі, короїди, листоїди, вусачі), перетинчастокрилі (мурахи, бджоли, оси), клопи, таргани, коники та комахи інших груп. значення для людини Позитивне • Є джерелом шовку (шовковичний шовкопряд). • Виробляють продукти харчування — мед (бджоли). • Уживаються в їжу (сарана, коники тощо). • Регулюють чисельність шкідників (туруни, клопи тощо). • Використовуються в медицині (бджоли тощо). • Є запилювачами культурних рослин. Негативне • Деякі види є шкідниками сільського господарства (колорадський жук, непарний шовкопряд тощо). • Можуть бути збудниками захворювань (воші, кліщі тощо). • Можуть бути переносниками захворювань (воші, блохи, кліщі тощо). • Деякі види отруйні (жуки-наривники тощо). запам’ятайте найважливіше Комахи — високорозвинені тварини, які опанували всі середовища життя. Покриви хітинові, тіло складається з голови, грудей і черевця. Мають одну пару вусиків, складні очі, три пари ходильних ніг, у більшості з них є крила. Здатні переносити захворювання і завдавати значної шкоди господарству людини. Є джерелом шовку, меду, ліків..РізноманіТнісТь ТВаРин 11 Типи розвитку комах У світі існує понад 1 млн видів комах. Їх поділяють на дві великі групи за типом післязародкового розвитку. Це комахи з повним та неповним перетворенням. Кожна із цих груп має свої переваги та недоліки. Але це не завадило їм цілком успішно заселити всю планету. особливості розвитку з неповним перетворенням (без метаморфозу) Розвиток комах з неповним перетворенням починається з відкладання заплідненого яйця (мал. 11.1). Певний час комаха розвивається в яйці, а потім виходить з нього. Личинка, яка вийшла з яйця, зовні схожа на дорослу особину (мал. 11.2), тільки має менші розміри. Крім того, у неї недорозвинені крила й не функціонують статеві залози, тобто вона не може розмножуватися. Личинка постійно їсть і поступово росте. У зв’язку з тим, що ріст комах обмежений їхнім хітиновим панциром, для збільшення розмірів личинка линяє. Поки панцир після линяння м’який, розміри комахи можуть збільшуватися. Коли личинка стає завбільшки з дорослу комаху, відбувається останнє линяння. Після цього комаха перетворюється на дорослу особину з розвиненими крилами і статевими залозами, що функціонують. Дорослу особину комах учені називають імаго . Яйце Личинка Доросла особина (імаго) Мал. 11.1. Розвиток комахи з неповним перетворенням на прикладі коника Типи розвитку комах Мал. 11.2. Дорослі особини (ліворуч) і личинка (праворуч) клопів-солдатиків Переваги й недоліки розвитку з неповним перетворенням Перевагою розвитку з неповним перетворенням є те, що ріст комахи відбувається поступово. Для її перетворення на дорослу особину не потрібна нерухома стадія, яка може бути вразливою для хижаків. Недоліком є те, що дорослі особини й личинки живляться однаковою їжею. Це збільшує конкуренцію між особинами виду, які можуть проживати на одній ділянці місцевості, і зменшує їхню кількість. Особливості розвитку з повним перетворенням (з метаморфозом) Розвиток комах з повним перетворенням також починається з відкладання заплідненого яйця (мал. 11.3). Личинка, яка вийшла з яйця, зовні не схожа на дорослу особину, і живиться вона зазвичай не так, як доросла комаха. Наприклад, гусінь живиться листям, а дорослі метелики — нектаром. Крила і статеві залози в личинок відсутні. Яйце Личинка Лялечка Доросла особина (імаго) Мал. 11.3. Розвиток комахи (метелика) з повним перетворенням Різноманітність тварин Мал. 11.4. Личинка (ліворуч), лялечки (посередині) та доросла особина (праворуч) бджоли Личинка постійно їсть і збільшується в розмірах. Вона також линяє і росте під час линянь. Коли розміри личинки наближаються до розмірів дорослої комахи, вона перетворюється на лялечку. Лялечка є нерухомою стадією розвитку. Усередині неї більшість тканин і клітин розчиняються і слугують джерелом живлення для небагатьох клітин, які формують тіло дорослої комахи. Після формування дорослого тіла комаха виходить з лялечки вже здатною до розмноження (у вигляді імаго) (мал. 11.4). Переваги й недоліки розвитку з повним перетворенням Перевагою розвитку з повним перетворенням є те, що дорослі особини й личинки живляться різною їжею (мал. 11.5). Це зменшує конкуренцію між особинами виду, які можуть проживати на одній ділянці місцевості, і збільшує їхню кількість. Недоліком є те, що для перетворення личинки на дорослу особину потрібна нерухома стадія, яка може бути вразливою для хижаків. Мал. 11.5. Доросла особина (ліворуч) і личинка (праворуч) хруща Типи розвитку комах Личинки деяких комах завдають значної шкоди сільському господарству. Усі знають про колорадського жука — шкідника картоплі. Його самки відкладають яйця з нижнього боку листків картоплі. Протягом літа розвивається 2–3 покоління. Дорослі жуки та їхні личинки живляться листками картоплі. За сезон жук може з’їсти 4 г, а личинка — 1 г листків. Якщо врахувати, що в середньому самка за літо відкладає до 700 яєць, то вже два покоління однієї самки можуть знищити 1 т листя! Великої шкоди сільському господарству завдають личинки білана капустяного. Спочатку самки відкладають яйця купками по 15–200 штук на нижню поверхню листків капусти. Через 8–12 днів з’являються личинки (гусениці). При значному заселенні вони знищують усю м’якоть листка, залишаючи лише товсті жилки, і за 2–3 дні здатні знищити головку капусти. А тепер уявіть наслідки, якщо за літо розвивається 2–4 покоління білана капустяного! запам’ятайте найважливіше Післязародковий розвиток комах може бути з повним і неповним перетворенням. Розвиток з неповним перетворенням передбачає такі стадії: яйце — личинка — доросла комаха. Розвиток з повним перетворенням: яйце — личинка — лялечка — доросла комаха. Розвиток з повним і неповним перетворенням має свої преваги й недоліки..РізноманіТнісТь ТВаРин Комахи з неповним перетворенням 12 Комахи з неповним перетворенням (без метаморфозу) не мають стадії лялечки. До цих комах належать таргани, бабки, прямокрилі, рівнокрилі, терміти. Вони мають велике значення у природі та для людини. Бабки Мал. 12.1. Доросла особина (зверху) та личинка бабки (знизу) Це крилаті хижаки, відомі з кам’яновугіль ного періоду — лютки, стрілки, коромисла. Дорослі комахи мають чотири крила. Самка бабки відкладає яйця у воду, з яєць виходять личинки (мал. 12.1). Вони бігають по дну на дов гих ногах і плавають реактивним способом (набирають, а потім із силою виштовхують із задньої кишки струмінь води). Живляться личинки рачками, личинками інших комах і навіть мальками риб. Через кілька років підводного життя личинка виходить з води, виповзає на водяні рослини, її хітиновий панцир на спині тріскається, і звідти з’являється доросла крилата бабка. Бабки є регуляторами чисельності комах. Прямокрилі До цієї групи належать коники, цвіркуни, кобилки (дибки), сарана (мал. 12.2). Вони мають видовжене тіло, стрибальні кінцівки, деякі можуть сюрчати. Серед прямокрилих є рослиноїдні та хижі види. Мал. 12.2. Cарана перелітна поширена на півдні України Комахи з неповним перетворенням Капустянка (мал. 12.3) — дуже цікава тварина, що належить до прямокрилих. Вона має копальні кінцівки, зовні схожі на кінцівки крота, і риє підземні ходи, руйнуючи кореневу систему рослин. Це злісний шкідник ягідників, парників і городів. Капустянка здатна також плавати і літати, завдяки чому швидко поширюється. Мал. 12.3. Капустянка (вовчок) завдає великої шкоди сільськогосподарським рослинам Мал. 12.4. Цикада гірська «співає» вдень за ясної погоди Рівнокрилі Рівнокрилі мають сисні ротові органи й живляться соками рослин. В Україні поширена цикада гірська (мал. 12.4). Зовні вона схожа на муху, але, на відміну від неї, має дві пари крил. Цикада відома своїм цвірчанням, яке подібне до співу птахів. В Індонезії мешкають найбільші цикади з розмахом крил до 18 см. Попелиці (мал. 12.5) — маленькі м’якотілі комахи з двома парами крил. Живляться вони соками рослин і завдають величезної шкоди садам і городам. Навесні з яєць вилуплюються безкрилі самки, які розмножуються партеногенезом: вони не відкладають яйця, а народжують личинок без запліднення. На осінь з’являються як самці, так і самки. Після спаровування восени самки відкладають зимуючі яйця. Природним ворогом попелиці є хижий жук сонечко. Цю комаху навмисно розводять і випускають на поля та сади. Такий метод боротьби зі шкідником називають біологічним. Таргани Це найдавніші комахи, характерні мешканці теплого та вологого клімату. Вони ведуть нічний спосіб життя, живляться рештками їжі, сміттям тощо. Мал. 12.5. Попелиці — шкідники саду й городу Різноманітність тварин Рудий Чорний Мал. 12.6. Таргани Два види — чорний і рудий таргани — пристосувалися до життя в оселі людини (мал. 12.6). Такі види називають синантропними (від грец. «син» — разом і «антропос» — людина). Вони живляться харчовими рештками, залишають свої екскременти на їжі, посуді, меблях. Це не тільки неприємні комахи, вони також є переносниками інфекцій, яєць червів-паразитів. Тому не можна допускати існування цих комах там, де живуть і харчуються люди. Клопи Водомірка Клоп черепашка шкідлива Мал. 12.7. Представники клопів Зовні клопи нагадують жуків, але ротові органи в них колючо-сисні — хоботки. Живуть як на суходолі (червоноклоп безкрилий, або клоп-солдатик, італійський клоп), так і у воді (клопводомірка, водяний скорпіон, клопгладун) (мал. 12.7). Існують паразитичні види, наприклад синантропний вид блощиця постільна. Вона живиться кров’ю людини, спричиняючи подразнення на шкірі, свербіж, порушення сну. Серед клопів є шкідники сільського господарства, наприклад клоп черепашка шкідлива, який висмоктує зернівки злаків. Робоча особина Терміти Солдат Самка (цариця) Мал. 12.8. Терміти різних каст Це унікальні комахи, які живуть колоніями і все життя проводять в особливих спорудах — термітниках, що можуть досягати 10–12 м заввишки і 60 м у діаметрі. Серед термітів існує поділ на касти: є солдати, робочі особини, самці та самка (цариця) (мал. 12.8). Живляться терміти переважно деревиКомахи з неповним перетворенням ною, тому можуть завдавати шкоди, руйнуючи дерев’яні споруди. В Україні трапляється один вид термітів — терміт шкідливий. Воші Мал. 12.9. Воша головна Ця група комах включає дрібних безкрилих паразитичних комах, які живляться кров’ю ссавців. Розвиток вошей відбувається дуже швидко — весь життєвий цикл проходить за 24 години. На людині паразитують головна воша (мал. 12.9), а також платтяна та лобкова воші. Вони можуть переносити збудників небезпечних захворювань, наприклад тифу. запам’ятайте найважливіше До комах з неповним перетворенням належать найдавніші тварини, такі як таргани, бабки, рівнокрилі, клопи, терміти. Вони відрізняються за багатьма показниками, але в усіх них з яйця вилуплюється личинка, яка, як правило, принципово не відрізняється від дорослої комахи; відсутня стадія лялечки. Серед цих комах є регулятори чисельності інших комах, шкідники сільського господарства, паразити, що спричиняють хвороби або переносять збудників хвороб..РізноманіТнісТь ТВаРин Комахи з повним перетворенням 13 Комахи з повним перетворенням мають у своєму розвитку стадію лялечки. До цих комах належать метелики (лускокрилі), двокрилі, жуки, блохи, перетинчастокрилі. Вони мають велике значення у природі та для людини. метелики (лускокрилі) Ці комахи мають дрібні хітинові лусочки на крилах, що надають їм яскравого забарвлення. Ротовий апарат сисний — згорнутий у спіраль хоботок. Вони живляться нектаром, запилюючи при цьому рослини. Личинки метеликів називають гусінню, вони дещо нагадують червів. Гусінь живиться, як правило, листям і може завдавати шкоди сільськогосподарським рослинам (капустяний білан, яблунева плодожерка). Шовковичний шовкопряд (мал. 13.1) є свійською твариною, одомашненою майже дві тисячі років тому. Його гусінь, заляльковуючись, обмотується шовковою ниткою, утворюючи кокон. Люди навчилися розмотувати ці кокони й отримувати натуральний шовк. Уперше це почали робити в Стародавньому Китаї. Таємницю виготовлення шовку століттями суворо охороняли, за спробу розкрити її навіть убивали, а торговий шлях з Китаю до Європи на честь дивовижної тканини називали «шовковим шляхом». двокрилі Ці комахи літають за допомогою передньої пари крил, а задня пара в них зменшилася й перетворилася на дзижчальця (органи рівноваги). Завдяки цьому у двокрилих найбільш маневрений політ: вони здатні до верМал. 13.1. Метелики шовковичного шовкопряда мають крила, але не можуть літати Комахи з повним перетворенням Мал. 13.2. Комарі відкладають яйця у воду Дрозофіла Хатня Муха цеце Мал. 13.3. Представники мух тикального зльоту, можуть різко набирати швидкість і змінювати напрям. Комарі (мал. 13.2) — дрібні двокрилі з довгими тонкими ногами. Самці комарів живляться нектаром або соками рослин, а самки багатьох видів є кровососами. Деякі з них переносять збудників небезпечних захворювань: малярії, філяріозу тощо. Мухи (мал. 13.3) мають лижучий ротовий апарат. Усім добре відома хатня муха. Дорослі комахи живляться різною їжею, включно з харчовими продуктами людини, можуть поширювати збудників дизентерії, туберкульозу, черевного тифу, поліомієліту, яйця круглих і стьожкових червів-паразитів. Її червоподібні личинки живляться гнилими рештками. Велику роль у розвитку генетики відіграли мухи дрозофіли. Це дрібні мушки, яких можна побачити над овочами та фруктами. Мухи цеце переносять збудника сонної хвороби — найпростішу тварину трипаносому. Личинки цибулинної та капустяної мух пошкоджують корені та стебла рослин. Дуже шкодять тваринництву ґедзі й оводи. Мал. 13.4. Один з найпоширеніших мешканців водойм — жук-плавунець Жуки (твердокрилі) Головною особливістю цих комах є тверді та міцні надкрила, що захищають другу пару м’яких і складених крил, які використовуються для польоту. Ротові органи гризучого типу. Жуки живуть, як правило, на суходолі, але є й водяні види (мал. 13.4). Серед жуків є рослиноїдні види, хижаки та жуки, які живляться рештками організмів. Є шкідники, в Україні поширені колорадський жук (пошкоджує сільськогосРізноманітність тварин Мал. 13.5. Скарабей робить із гною кульку, у яку відкладає яйця подарські рослини — картоплю, томати, баклажани); хрущ (живиться коренями рослин); жуки-короїди та жуки-­вусачі (шкодять лісу); жуки-зернівки (завдають збитків запасам зерна і харчових продуктів). Хижі жуки контролюють чисельність багатьох шкідників. Деяких з них людина спеціально розводить для боротьби зі шкідниками (сонечко — для боротьби з попелицею). Жуки-­гнойовики виконують важливу санітарну роль у природі. Якби не вони, поверхня землі була б укрита купами гною. Представник цієї групи — скарабей священний (мал. 13.5) — живе на півдні України, занесений до Червоної книги. Стародавні єгиптяни вважали його священною твариною, поклонялися йому та зображували на стінах пірамід. Мал. 13.6. Мурахи — мешканці лісу Мал. 13.7. Домашня бджола є свійською твариною Перетинчастокрилі Високоорганізовані комахи — оси, джмелі, мурахи, бджоли — мають складну й цікаву поведінку, серед них є суспільні тварини. У них є дві пари прозорих перетинчастих крил (у мурах крила є лише в деяких особин і нетривалий час). У багатьох видів самки мають довгий яйцеклад, який може виконувати функцію жала, як-­от в оси, бджоли, джмеля. Користь перетинчастокрилих важко переоцінити. Мурахи (мал. 13.6) регулюють чисельність рослиноїдних комах і цим допомагають вберегти від шкідників ліси, поля, сади. Джмелі, оси, бджоли є унікальними запилювачами рослин. Домашня бджола (мал. 13.7) є свійською твариною, яку людина розКомахи з повним перетворенням Мал. 13.8. Личинки їздця живляться тканинами гусені водить для отримання меду та інших продуктів бджолярства, що використовуються в лікувальних цілях. Цікавими перетинчастокрилими є їздці. Вони також живляться нектаром і соками рослин. Їхні личинки паразитують у тілі інших комах (мал. 13.8). Самка їздця проколює яйцекладом гусінь іншого виду, паралізовує її і відкладає в її тіло яйця. Личинки ростуть і живляться тканинами хазяїна, що призводить до його загибелі. Їздців розводять для боротьби зі шкідниками садів і полів, а потім випускають на поля. запам’ятайте найважливіше Для комах з повним перетворенням характерним є те, що з яйця вилуплюється личинка, яка принципово відрізняється від дорослої комахи; наявна стадія лялечки. Серед цих тварин є велика кількість найрізноманітніших за способом та місцем життя комах, які належать до різних груп..РізноманіТнісТь ТВаРин Молюски 14 Молюски, або м’якуни,— це безхребетні тварини, які мають шкірну складку — мантію. Серед молюсків є рослиноїдні, хижаки, сапротрофи та фільтратори. Це переважно водяні організми, однак є й наземні види. Поширення та спосіб життя Мал. 14.1. Кальмар вільно плаває у товщі води Середовище життя Молюски живуть у солоних і прісних водоймах та на землі. Їх можна побачити як у вологому тропічному лісі, так і в пустелі. Вони можуть вести малорухомий спосіб життя або плавати в товщі води (мал. 14.1). Деякі види мандрують тільки на стадії личинки, тимчасом як дорослі особини все життя залишаються на одному місці (мал. 14.2). Що їдять і хто їх їсть? Трапляються рослиноїдні й хижі молюски. Одні з них живляться залишками мертвих організмів (сапротрофи), інші є фільтраторами. Деякі молюски — паразити. Їдять молюсків представники майже всіх груп тварин: риби, птахи, ссавці, комахи, павукоподібні, кільчаки і, звичайно ж, інші молюски. особливості будови Мал. 14.2. Доросла мідія все життя проводить на одному місці Розміри тіла За розмірами молюски дуже різні. Найменшими серед них є деякі двостулкові, дорослі особини яких виросмолюски Черепашка Щупальце Тулуб Голова Нога Мал. 14.3. Зовнішня будова молюска тають аж до 0,5 мм! А найбільшими є представники головоногих. Зі спійманих гігантських кальмарів найбільший сягав у довжину (зі щупальцями) до 16,5 м. Тимчасом найважчий представник іншого виду мав вагу майже 500 кг! Відділи тіла Тіло молюсків не поділене на сегменти. Зазвичай воно складається з трьох відділів — голови, ноги й тулуба (мал. 14.3), хоча в деяких видів зникають окремі частини тіла. Окрім того, частини тіла можуть видозмінюватися. Так, одна нога в головоногих перетворилася на кілька щупалець. Черепашка Характерною особливістю молюсків є наявність черепашки, яку мають більшість видів. Черепашка може бути дуже різної форми: схожа на капелюшок, спіральна, двостулкова тощо. У деяких груп молюсків вона схована під шкірою, а інші її взагалі втратили. Розмноження і розвиток Розмножуються молюски статевим способом. Серед них є як гермафродити, так і роздільностатеві види. У водяних видів личинки плавають і таким чином забезпечують розселення виду. Вони можуть плавати самостійно або чіплятися за риб, на яких певний час паразитують. Різноманітність Молюски — дуже велика група тварин. На сьогодні їх відомо понад 100 тис. видів. Але ще далеко не всі види молюсків відкриті. Найбільшою групою серед них є черевоногі . Близько 80 % видів Різноманітність тварин Мал. 14.4. Наутилуси — єдині головоногі, які мають зовнішню черепашку молюсків належать до цієї групи. Саме будова тіла черевоногих вважається типовою для молюсків. Другою за чисельністю групою є двостулкові . Вони мають двостулкову черепашку й не мають голови. Воно й не дивно — при нерухомому або малорухомому способі життя голова не потрібна, тому вона й редукувалася (зникла). У деяких двостулкових редукується ще й нога. Це зазвичай ті тварини, які все доросле життя сидять на одному місці й тільки фільтрують воду, а тому цілком можуть обійтися без ноги. Деякі двостулкові молюски, наприклад гребінці, можуть розвивати досить значну швидкість, використовуючи реактивний спосіб руху. Швидко змикаючи стулки своєї черепашки, вони утворюють струмінь води, який їх і рухає. Головоногі за чисельністю — група невелика, але за розмірами — це одні з найбільших молюсків. Живуть вони тільки в солоних водах. Нерідко рухаються, використовуючи реактивний спосіб — випускають струмінь води через спеціальну лійку. Черепашка в більшості значно редукована й розміщується під шкірою або взагалі відсутня. Тільки наутилуси (мал. 14.4) зберегли дуже гарну зовнішню черепашку. Черевоногі Черепашки каурі правили за монети в Стародавньому Китаї, Тибеті, Таїланді, зараз їх використовують як прикраси. З мурекса в давнину добували дорогий барвник — пурпур. Одяг, пофарбований пурпуром, могли носити тільки представники царських династій. Двостулкові Якщо на мантію перлової скойки потрапляє піщинка, довкола неї формується шар перламутру, так утворюється перлина. Корабельний черв’як тередо — це молюск, схожий на черв’яка. Стулки його черепашки подібні до свердла. Він живиться деревиною, чим завдає значної шкоди. Головоногі Кальмари зовні схожі на ракету. Деякі з них здіймаються у повітря і якусь відстань летять над водою. Вони мають роговий дзьоб, який легко перекушує металеву волосінь, проколює панцир краба й черепашку двостулкового молюска. За черепашками вимерлих головоногих визначають вік осадових порід. молюски значення для людини Позитивне • Деякі види вживаються в їжу (устриці, мідії, кальмари тощо). • Є джерелом перлин і перламутру (двостулкові). • Є джерелом цінної фарби (сепія головоногих, пурпур черевоногих). • Контролюють чисельність водяних організмів (головоногі й хижі черевоногі). • Очищують воду у водоймах (двостулкові). • Використовуються замість грошей (черепашки деяких черевоногих). • Є об’єктами наукових досліджень (головоногі, черевоногі). Негативне • Деякі види є проміжними хазяями паразитичних червів (ставковики). • Шкідники сільського господарства (слимаки). • Отруйні тварини, які можуть стати причиною смерті людини (конуси, синьокільчастий восьминіг). запам’ятайте найважливіше Молюски — це тварини, що мають зовнішній скелет — черепашку. Їхнє тіло поділяється на голову, тулуб та ногу. Серед молюсків є рослиноїдні організми, хижаки, сапротрофи та фільтратори. Найпоширенішими є черевоногі, двостулкові та головоногі молюски. Найбільш високорозвиненими молюсками є головоногі..РізноманіТнісТь ТВаРин 15 Паразитизм Паразитизм є однією з форм взаємодії організмів, і це важливо знати, бо враження паразитом може спричинити хворобу, погіршити здоров’я людини. Серед паразитичних організмів більшість — безхребетні. Треба знати їхні особливості, щоб запобігти зараженню. Хижацтво і паразитизм І хижаки і паразити живляться, нападаючи на інші організми (мал. 15.1). Проте між ними існує досить велика різниця. Порівняння хижацтва і паразитизму Основні ознаки Приклади організмів Хижацтво Павук і муха; вовк і заєць; бабка і комар; гідра і мальок риби Один організм, який називають хижаком, використовує як їжу інший, який називають жертвою, або здобиччю, одноразово, що призводить до її загибелі Паразитизм Комар і людина; іксодовий кліщ і людина; їздець і комаха, у яйця якої він відкладає свої яйця Один організм, який називають паразитом, використовує інший, який називають хазяїном, як їжу й середовище існування. Це не призводить до швидкої загибелі хазяїна особливості життєдіяльності паразитів Паразитичних тварин поділяють на дві великі групи. Одні паразити (ектопаразити) живуть на поверхні тіла хазяїна, а інші (ендопаразити) оселяються всередині тіла. Обидва варіанти мають свої Паразитизм Мал. 15.1. Хижак лев і паразит пасовищний кліщ переваги й недоліки. Ектопаразитам значно легше змінювати хазяїна: слід лише дочекатися, поки поряд із ним з’явиться ще одна особина цього виду. Але й хазяїну легше боротися з такими паразитами. Хоча б просто механічно збирати їх, як це часто роблять мавпи. Ендопаразитам доводиться проникати всередину організму-хазяїна. Це не так легко. До того ж набагато важче шукати нових хазяїв. Але є й відчутні переваги. Середовище всередині хазяїна стале, немає суттєвих коливань температури. Паразит захищений від негативної дії середовища своїм хазяїном, до того ж він просто оточений їжею і не витрачає час на її пошуки. Особливості будови паразитів Для того щоб успішно паразитувати, паразитам довелося виробити багато специфічних рис будови, які притаманні тільки їм. Пристосування в будові тіла до паразитизму • Спрощена будова . Частина органів чи систем органів зредукована або навіть відсутня. Це зрозуміло — вони не потрібні для виживання. Не треба шукати їжу, рятуватися від ворога тощо. • Міцні покриви . Захищають паразита від руйнівного впливу внутрішнього середовища хазяїна. • Органи прикріплення (гачки, присоски, кігті на лапках). Допомагають втриматися в тілі хазяїна. Особливості розмноження і розвитку паразитів Для ефективного пристосування до такого способу життя паразитам довелося виробляти й певні особливості розмноження та розвитку. • Гермафродитизм . У тілі хазяїна іноді неможливо зустріти особину іншої статі. РізноманіТнісТь ТВаРин Личинки з кров’ю мігрують у легені Зараження яйцями аскариди Личинки аскариди всвердлюються в стінки кишечника й потрапляють у кров Дорослі аскариди в кишечнику, які паруються і продукують яйця Розвиток личинки у яйці Яйця у фекаліях Мал. 15.2. Життєвий цикл аскариди • Висока плодючість і складні цикли розвитку . У яєць або личинок дуже малий шанс потрапити в тіло хазяїна, а ці два фактори збільшують їх. • Стійкість яєць до впливу хімічних і фізичних факторів . Яйця зазнають впливу несприятливих факторів як у тілі хазяїна, так і в зовнішньому середовищі. Не завжди життєвий цикл паразита є складним, але він завжди пристосований до найбільш ефективної передачі паразита новим хазяям. Так, аскарида має відносно простий життєвий цикл (мал. 15.2). З яйця виводиться личинка, яка мігрує по організму хазяїна й через деякий час перетворюється на дорослого паразита. Але для того щоб яйця аскариди могли заразити хазяїна, їм треба кілька днів полежати на свіжому повітрі. Без цього яйце не спроможне на зараження. Таким чином навіть при простому життєвому циклі аскарида підвищує шанси на те, що яйце потрапить в організм іншої особини. Різноманітність паразитів Паразитів можна знайти в будь-якій групі живих організмів. Вони є і серед червів (аскариди), і серед членистоногих (кліщі, воші), і серед хребетних (міксини, кажани вампіри) (мал. 15.3). Навіть серед кишковопорожнинних знайшовся паразитичний поліп, який паразитує в ікринках осетрових риб. Паразитизм Мал. 15.3. Міксина (ліворуч) і кажан вампір (праворуч) — представники паразитичних хребетних значення для людини Позитивне • Контролюють чисельність шкідників сільського господарства і переносників інфекцій. • Використовуються в медичних цілях (лікування алергії). Негативне • Переносники хвороб людини, домашніх тварин і рослин. • Збудники хвороб людини, домашніх тварин і рослин запам’ятайте найважливіше Паразитизм — це біологічне явище такого співіснування організмів, за якого паразит харчується в організмі хазяїна, завдаючи йому шкоди, але не вбиваючи його. У процесі еволюції паразити набули пристосувальних рис, які допомагають їм виживати..РізноманіТнісТь ТВаРин 16 Паразитичні черви Паразитичні черви є небезпечними для людини паразитичними тваринами, що спричиняють серйозні захворювання — гельмінтози. Будова та життєдіяльність цих тварин відповідає їхньому способу життя. Дотримання гігієнічних правил є достатньою профілактикою гельмінтозів. Мал. 16.1. Свинячий ціп’як Гельмінти та гельмінтологія Паразитичних червів називають гельмінтами, а науку, що їх вив чає,— гельмінтологією. Серед гельмінтів найбільш поширеними є пред ставники плоских та круглих червів. Трапляються і представники кільчастих червів, такі як п’явки. Згідно із даними ВООЗ, приблизно половина населення нашої планети вражена тим чи іншим гельмінтом. Розміри тіла Розміри тіла гельмінтів дуже різні. Найменші досягають довжини всього кілька міліметрів, а от найбільші бувають до кількох метрів. Так, свинячий ціп’як (мал. 16.1) виростає в кишечнику людини до 2–3 м. А бичачий ціп’як в кілька разів довший за нього. Плоскі черви Сисуни До плоских червів належать сисуни, серед яких близько 4 тис. паразитичних видів. Їхнє тіло вкрите щільною оболонкою — кутикулою, є органи приМал. 16.2. Котячий сисун Паразитичні черви Мал. 16.3. Кров’яний сисун кріплення: гачки, присоски, шпильки тощо. Добре розвинена статева система дозволяє мати величезну кількість нащадків. Складні цикли розвитку дають змогу паразитам проникати в тіла хазяїв, яких може бути декілька, й успішно розселятися. До сисунів відносять печінкового сисуна, котячого сисуна (котяча двоустка) (мал. 16.2), кров’яного сисуна (кров’яна двоустка) (мал. 16.3) та інші види. Стьожкові черви Мал. 16.4. Бичачий ціп’як Серед стьожкових червів, яких називають ціп’яками, близько 3 тис. паразитичних видів, які живуть у кишечнику різних тварин і людини. Найнебезпечнішими представниками цього класу для людини є бичачий ціп’як (мал. 16.4), свинячий ціп’як, стьожак широкий, ехінокок (мал. 16.5). Їхнє тіло, вкрите кутикулою, складається із члеників, яких може бути понад 1000. Дорослий черв’як нагадує живий конвеєр: постійно утворюються нові членики, а зрілі, заповнені яйцями, виводяться назовні з фекаліями. За добу назовні від однієї особини надходять мільйони яєць. Круглі черви Мал. 16.5. Ехінокок Серед круглих червів є такі паразити людини, як гострики, трихінели, філярії, аскариди. Деякі з них завдають зовсім незначної шкоди людині, і зараження ними майже непомітне. Інші (наприклад, аскариди й трихінели) можуть становити велику небезпеку й навіть призводити до загибелі людей. Різноманітність тварин Мал. 16.6. Аскарида Мал. 16.7. Гострик Мал. 16.8. Ришта Аскариди Аскариди (мал. 16.6) спричиняють тяжке захворювання, унаслідок якого організм отруюється виділеннями аскарид, потерпає від нестачі поживних речовин. Аскарида живе в кишечнику людини, вона не має органів прикріплення, тому весь час рухається проти плину рідини. Аскарида є роздільностатевим організмом. У кишечнику однієї людини може жити кілька аскарид. Якщо цих гельмінтів буде надто багато, то це може призвести до розриву кишечника й можливої загибелі людини. Гострики Гострики (мал. 16.7) є дрібними гельмінтами до 12 мм завдовжки. Вони — один з найбільш поширених видів. Найчастіше гострики вражають дітей, оскільки вони не дуже ретельно дотримуються правил особистої гігієни. А основний спосіб потрапляння гострика в організм — через брудні руки під час їди. Ришта Цей круглий черв’як живе під шкірою людини й може досягати довжини 80 см (мал. 16.8). Проміжним хазяїном ришти є прісноводні ракоподібні — циклопи. Людина може заразитися, якщо вип’є воду із живим циклопом. Для профілактики зараження достатньо просто кип’ятити воду перед споживанням. Завдяки таким простим заходам профілактики в боротьбі із цим захворюванням досягнуто великих успіхів. Так, у 1986 р. було зареєстровано 3,5 млн випадків цього захворювання у 20 різних країнах. У 2009 р. було виявлено трохи більше 3 тис. випадків усього в чотирьох Паразитичні черви країнах Африки. А в 2011 р. гельмінтозом через ришту було вражено лише 1000 осіб. Цілком можливо, що протягом наступних кількох років це захворювання взагалі вдасться ліквідувати. Мал. 16.9. Медична п’явка Кільчасті черви Представниками паразитичних кільчастих червів є п’явки (мал. 16.9). Медична п’явка — типовий ектопаразит, який живиться в тілі жертви. Щоб полегшити витікання крові, яку споживає п’явка, вона вприскує в ранку спеціальну речовину — гірудин. Ця речовина запобігає зсіданню крові. І навіть якщо ви відірвали п’явку від тіла, кров ще довго може витікати з ранки, бо гірудин не дає їй утворювати тромб і зупинити кровотечу. заходи безпеки Яким чином можна запобігти зараженню гельмінтами? Не вживати погано провареного або просмаженого м’яса, сирого сала. Воду для пиття, миття посуду, фруктів та овочів можна брати тільки в тому разі, якщо ви впевнені, що вона не заражена. Одне з головних джерел зараження — фекальні маси. Потрібно мити руки після туалету й перед уживанням їжі, мити овочі та фрукти, не вживати фрукти й овочі, які угноювалися. Вода для пиття, миття посуду, фруктів та овочів повинна бути безпечною. запам’ятайте найважливіше З -поміж паразитичних безхребетних найбільше паразитичних видів є серед червів, павукоподібних і комах. Паразитичні черви називаються гельмінтами, а наука, що їх вивчає,— гельмінтологією..РізноманіТнісТь ТВаРин 17 Паразитичні членистоногі Паразитичні павукоподібні й комахи, як правило, мають ротові органи колючо-сисного типу й живляться кров’ю. Разом зі слиною до рани можуть потрапити збудники тяжких інфекційних захворювань. Щоб цього не сталося, слід дотримуватися правил гігієни та санітарно-гігієнічних норм. Паразитичні павукоподібні Мал. 17.1. Паразит рослин галовий кліщ Кліщі Паразитами рослин (мал. 17.1), тварин і людини є більшість кліщів, які належать до групи павукоподібних, багато з них є переносниками збудників захворювань. Так, вам відомо про те, що багато видів кліщів, які живляться кров’ю, переносять збудників небезпечних інфекційних захворювань (іксодовий, селищний, собачий кліщі). Слід зазначити, що такі кліщі є паразитами, хоча вони не живуть усередині тіла хазяїна. Іксодовий кліщ (мал. 17.2) може мати у своїй слині одночасно збудників двох або навіть трьох інфекційних захворювань, якими людина може заразитися навіть після одного укусу. Іксодового кліща можуть переносити птахи під час міграцій за тисячі кілометрів, поширюючи тим самим захворювання на великі відстані. Кліщ коростяний свербун (мал. 17.3), що спричиняє коросту,— це ендопаразит, бо він живе у шкірі людини. Профілактика полягає в дотриманні Мал. 17.2. Іксодовий кліщ Паразитичні членистоногі Мал. 17.3. Коростяний свербун чистоти, пранні та дезінфекції одягу, своєчасному виявленні та лікуванні хворих на коросту. Пристосування до паразитизму та заходи безпеки Кліщі мають пристосування до паразитичного способу життя: їхнє тіло здатне розтягуватися і збільшуватися в розмірах, вони можуть довгий час не живитися, їхній ротовий апарат здатний проколоти шкіру (мал. 17.4), очі редуковані або відсутні. Профілактика спрямована на захист від укусів за допомогою спеціального одягу або відлякувальних хімічних препаратів. Для попередження захворювань, які переносяться кліщами, у небезпечних регіонах людям роблять профілактичні щеплення. Мал. 17.4. Ротові органи кліща під електронним мікроскопом Паразитичні комахи Мал. 17.5. Платтяна воша Воші Серед комах, що паразитують на людині, відомі ектопаразити. Це представники групи вошей — головна, платтяна та лобкова воші (мал. 17.5). Воші є невеличкими безкрилими комахами. Вони живляться кров’ю людини й можуть переносити збудників хвороб. Саме через вошей людина заражається висипним і поворотним тифом. Зараження вошами називають педикульозом. Яйця вошей, які вони прикріплюють на волосся або одяг, називають гнидами. Блохи Людська блоха (мал. 17.6) та де­ які інші види блох — це ектопаразити, що живляться кров’ю. Небезпечні вони тим, що можуть переносити збудників чуми — бактерію чумної палички, яка Мал. 17.6. Людська блоха Різноманітність тварин Мал. 17.7. Блощиця постільна міститься в їхній слині та фекаліях. Блохи можуть поширювати ще й енцефаліт і туляремію. Заходами профілактики є підтримання належного санітарно-гігієнічного стану приміщень та знищення бліх і мишоподібних гризунів. Клопи та двокрилі Блощиця постільна (мал. 17.7) живиться кров’ю людини. До ектопаразитів також відносять таких кровососів, як самки ґедзів (мал. 17.8), москіти, комарі. У слинних залозах малярійні комарі (мал. 17.9) можуть переносити збудників малярії. Личинки оводів (мал. 17.10) є ендопаразитами. Вони поселяються під шкірою тварин. Мал. 17.8. Ґедзь Пристосування до паразитизму та заходи безпеки Сплощена форма тіла вошей і бліх полегшує їхнє пересування між волоссям тварин. Тільки форма сплощення в цих паразитів різна. Воші сплощені зверху вниз, а блохи з боків. Мал. 17.9. Малярійний комар Стрибальні ноги бліх (мал. 17.11) дозволяють їм легко нападати на тварин і швидко їх наздоганяти. А кігтики на ніжках вошей (мал. 17.12) — міцно триматися за волосся тварини-хазяїна. Профілактика педикульозу полягає в підтриманні чистоти тіла, волосся, одягу, перевірці санітарного стану вокзалів, поїздів тощо. З комарами, ґедзями та іншими кровососами борються, використовуючи спеціальні речовини. Завдяки боротьбі із малярійними комарами та вчасному лікуванню хворих людей протягом ХХ століття вдалося значно обмежити поширення малярії. Мал. 17.10. Кінський овід Паразитичні членистоногі Цікаво, що час появи одягу вдалося встановити за допомогою генетичного аналізу вошей. Виявилося, що вид вошей, який живе в одязі (платтяна воша), відокремився від інших вошей приблизно 70 тис. років тому. Тобто саме в цей час і набув масового поширення одяг. Мал. 17.11. Стрибальні ноги бліх Предки постільної блощиці жили в печерах Азії разом з кажанами й людьми. Швидше за все, саме від кажанів ми й отримали таких співмешканців. Перші згадки про цих паразитів залишили давні греки за 400 років до н. е. Збудників малярії можуть переносити близько 100 видів малярійних комарів анофелісів. Та найчастіше це роблять представники 30–40 видів. До сьогодні щорічно від малярії вмирає понад мільйон людей, переважно в країнах Африки. Мал. 17.12. Кігтики на ніжках вошей запам’ятайте найважливіше Паразитичні павукоподібні й комахи є, як правило, кровосисними ектопаразитами. Під час їхнього живлення разом зі слиною в ранку можуть потрапляти збудники небезпечних захворювань. Профілактичні заходи полягають у підтриманні чистоти тіла, волосся, приміщень та громадських місць, своєчасному виявленні та лікуванні хворих, знищенні мишоподібних гризунів, мух, комарів тощо..РізноманіТнісТь ТВаРин Риби. Кісткові риби 18 Риби — найдавніші хребетні, що добре пристосувалися до життя у воді. Вони, як правило, мають тіло обтічної форми з плавцями, вкриті лускою й дихають зябрами. Риби налічують понад 20 тис. видів. Залежно від тканини, з якої побудований скелет, риб поділяють на дві великі групи — кісткові і хрящові. Поширення та спосіб життя Середовище життя Риби живуть у прісних і солоних водоймах — від самої поверхні води до глибини в кілька тисяч метрів. Трапляються в ріках, струмках, озерах. Деякі з риб здатні на певний час виходити на берег. Але більшість без води гине дуже швидко. Що їдять і хто їх їсть? Більшість риб є хижаками. Трапляються риби-фільтратори. Незначна кількість видів пристосувалася до споживання водяної рослинності. Їдять риб майже всі групи водяних та навколоводних тварин. Насамперед це інші риби. Окрім того, на них полюють членистоногі, молюски, кишковопорожнинні, черви, земноводні, рептилії, птахи та ссавці. особливості будови Розміри тіла Розміри тіла кісткових риб дуже різноманітні. Найменшим вважають представника прісноводних бичків пандаку карликову, яка живе на Філіппінах. Її довжина — від 7 до 11 мм. А найбільшим представником кісткових риб є оселедцевий король (мал. 18.1). Він може виростати до 17 м зав довжки. Мал. 18.1. Оселедцевий король Риби. Кісткові риби Хвіст Тулуб Спинний плавець Хвостовий плавець Голова Ніздря Анальний плавець Рот Око Луска Бічна лінія Грудний плавець Черевний плавець Зяброва кришка Мал. 18.2. Зовнішня будова риби Ікринка Личинка Відділи і форма тіла Обтічна форма тіла, у якому голова плавно переходить у тулуб, а тулуб — у хвіст, сприяє пересуванню в щільному середовищі, яким є вода (мал. 18.2). Є плавці, кожен з яких виконує певну функцію. Хвостовий плавець бере активну участь у забезпеченні руху риби вперед. За допомогою грудних та черевних плавців риба визначає напрям свого руху. Анальний і спинний плавці не дають рибі надто сильно відхилятися від напрямку руху. Шкіра вкрита лускою, що захищає тіло від ушкоджень, а слиз зменшує тертя й рятує від бактерій та грибів. На голові розташовані ротовий отвір, ніздрі, очі. На межі голови й тулуба є кісткові пластинки, які захищають зябра,— зяброві кришки. Мальок Доросла риба Мал. 18.3. Стадії розвитку риб Розмноження і розвиток Більшість кісткових риб — роздільностатеві організми. Запліднення, як правило, зовнішнє, відбувається у воді, куди статеві клітини виводяться через спеціальні протоки. Усі процеси, пов’язані з відкладанням ікри, молочка й заплідненням, називають нерестом. Для нересту характерна особлива шлюбна поведінка. Різноманітність тварин Розвиток у кісткових риб переважно непрямий, відбувається, як правило, у воді (мал. 18.3). У заплідненій ікринці зародок розвивається від кількох днів до кількох місяців (залежно від виду риб і температури води). Прориваючи тонку слизову оболонку, вилуплюється личинка. За якийсь час личинка перетворюється на малька, який виростає в дорослу рибу. Міграції риб Деякі риби все життя живуть в одній водоймі, але є й такі, які долають значні відстані — мігрують. Одні мігрують на нерест із морів до річок, інші — навпаки. Їх називають прохідними. Це такі промислові риби: осетер, кета, горбуша, лосось. Величезні зграї цих риб, рухаючись проти течії, підіймаються у верхів’я річок, де колись вони з’явилися на світ. В одних видів після розмноження риби гинуть, у інших — повертаються до колишнього місця життя. Личинки, що вилупилися з ікри, повільно спускаються в море за течією, і цикл повторюється. Різноманітність Мал. 18.4. Осетер Мал. 18.5. Форель Серед кісткових риб є такі, що живуть у морській та в прісній воді, є великі й маленькі риби, хижі й рослиноїдні тощо. Осетрові Осетрові — це невелика за кількістю видів група давніх риб, що мають багато спільного з хрящовими рибами. Внутрішній скелет у них хрящовий. Осетрові риби — осетер (мал. 18.4), білуга, стерлядь — є цінними промисловими видами. Здавна цінувалася смачна й корисна ікра осетрових (чорна). Оселедцеподібні Оселедцеподібні посідають перше місце в промислі. Нам добре відомі океанічний оселедець, норвезький оселедець, сардина, івасі, кілька, тюлька. Високо цінуються лососеві риби, до яких належать сьомга, кумжа, горбуша, форель (мал. 18.5), сиг, омуль, таймень. Коропоподібні До коропоподібних належать вобла, плітка, в’язь, лин, карась, тарань, лящ, Риби. Кісткові риби сазан, сом. Сазан є диким предком свійського коропа. Людина вивела декілька порід коропа. Близько 5 тис. років тому в Стародавньому Китаї були виведені декоративні акваріумні золоті рибки, предком яких був сріблястий карась. значення для людини Позитивне • Багато видів кісткових риб уживаються в їжу і є об’єктом промислу (оселедець, тріска тощо). • Ікра деяких риб є цінним харчовим продуктом (осетрові). • Деякі риби очищують водойми від зайвої рослинності (білий амур, товстолоб). • Деяких риб використовують у медичній промисловості (риб’яча олія з печінки тріски). • Кістки риб використовують як добриво. Негативне • Деякі риби є отруйними або можуть вражати електричним струмом (електричний вугор, фугу, скорпена тощо). • Окремі види можуть нападати на людей (мурени). • Можуть бути проміжними хазяями деяких гельмінтів (стьожака широкого). запам’ятайте найважливіше До риб належить велика кількість водяних мешканців, які чудово пристосовані до життя у воді. Вони мають обтічну форму, плавці, тіло, вкрите лускою. Дорослі кісткові риби мають кістковий хребет..РізноманіТнісТь ТВаРин 19 Хрящові риби Хрящові риби є менш чисельною групою тварин, ніж кісткові. Основна їхня відмінність полягає в матеріалі скелету. У хрящових риб він складається з хряща. Зовні їх легко відрізнити від кісткових риб завдяки відсутності зябрових кришок. До цієї групи належать акули і скати. Поширення та спосіб життя Середовище життя Переважна більшість хрящових риб живе в морях. Лише декілька видів пристосувалися до життя в прісних водоймах. В океанах трапляються від поверхневих вод до глибоких западин. Багато видів мешкають у тропіках. Є також жителі полярних морів. Що їдять і хто їх їсть? Живляться переважно, як активні хижаки. Полюють на риб, молюсків, членистоногих, водяних ссавців. Є види, які пристосувалися до живлення на дні водойм. Переважно це скати, які мають сплощене тіло. Найбільші представники акул — китова та гігантська — є фільтраторами й живляться планктоном. Акул їдять інші риби, які є більшими від них за розміром. У тому числі й інші акули. Полюють на них і великі зубаті кити (наприклад, кашалоти). особливості будови Розміри тіла До хрящових риб належить найбільша риба на Землі — китова акула. Її довжина сягає 20 м. А от найменший з видів акул виростає лише до 17 см. Відділи і форма тіла Хрящові риби мають видовжене торпедоподібне тіло, що забезпечує менший спротив води під час руху, а знаМал. 19.1. Китова акула Хрящові риби Бічна лінія Спинні плавці Хвостовий плавець Око Ніздря Рот Грудний плавець Зяброві щілини Плакоїдна луска Анальний плавець Мал. 19.2. Зовнішня будова хрящової риби чить, високу швидкість (мал. 19.2). Передня частина голови видовжена, а ротовий отвір розташований знизу, що дозволяє широко розкривати рот. Зяброві щілини не закриті зябровими кришками, їх добре видно. Парні плавці розташовані горизонтально, верхня лопать хвостового плавця більша за нижню. Тіло вкрите лускою особливої будови: на кожній лусочці-пластинці є зубець. Така луска називається плакоїдною. Луска заходить на щелепи — тут вона більша й виконує функції зубів. Таким чином, зуби сучасних хребетних походять від луски стародавніх риб. Мал. 19.3. Яйця хрящових риб Розмноження і розвиток Хрящові риби роздільностатеві. У них внутрішнє запліднення, тому вони виробляють невелику кількість статевих продуктів, а значить, витрачають на це менше енергії та органічних речовин. Відкладання яєць Частина хрящових риб відкладає запліднені яйця (мал. 19.3). Вони досить великі — до 60 см, містять багато поживних речовин для зародка, мають захисну рогову оболонку з гачечками та нитками, якими прикріпляються до підводних об’єктів. Яйцеживородіння Є хрящові риби, у яких зародок отримує поживні речовини з яйця, що знаходиться в тілі матері. Це називається яйцеживородінням. Різноманітність тварин Живородіння Є риби, у яких система розмноження ще досконаліша. Зародок розвивається в тілі самки й отримує живлення не з яйця, а з тіла материнського організму. Це називається живородінням. У разі живородіння на світ з’являються більш самостійні особини, тому вони мають більше шансів вижити. Небезпечні акули Найнебезпечнішими для людини визнані білі акули, або кархародони. Найбільші екземпляри досягають 8 м. Вони полюють на рибу, можуть проковтнути двометрового тюленя. Описані випадки нападу не тільки на плавців, але й на людей, які перебували в човнах. Електричні скати У деяких скатів з’явилося дуже цікаве пристосування — електричні органи, які в процесі еволюції утворилися з м’язів. Ці органи виробляють електрику у вигляді повторюваних розрядів. За допомогою таких розрядів електричні скати оглушують здобич і захищаються від ворогів. Різноманітність Акули До групи акул належать хрящові риби з веретеноподібним тілом. Більшість із них — це досконалі хижаки з гострими зубами, які полюють на рибу, можуть бути небезпечними для людей. Однак є акули, які живляться планктоном і дрібною рибою, фільтруючи воду. Усі акули живуть у солоній воді, але декілька видів здатні заходити в річки й жити якийсь час у прісній воді. Скати Скати мають сплющене в спинно-черевному напрямі тіло. У них округла голова, рострума немає, шкіра гола, зяброві щілини розташовані на череві. На відміну від акул, зуби у скатів тупі, оскільки вони потрібні для перемелювання черепашок молюсків і панцирів ракоподібних. Манта Є скати, що живляться в товщі води. Найбільший з них — манта, її довжина сягає 7 м, а вага — 2 т. Манту ще називають морським дияволом через вирости на передній частині голови, що нагадують роги. Манта живиться планктоном і дрібною рибою, фільтруючи воду. Хрящові риби Чорноморські скати У Чорному морі трапляється два види скатів: морська лисиця і морський кіт. Морський кіт, або скат-хвостокол, може бути небезпечним, якщо людина на нього наступить. На хвості ската є зазублена отруйна шпилька, її укол спричиняє різкий біль, набряк, підвищення температури, може навіть наступити тимчасовий параліч. значення для людини Позитивне • Деякі види хрящових риб уживаються у їжу і є об’єктами промислу (акули, скати). • Регулюють чисельність риб у водоймах (акули). • Регулюють чисельність донних тварин (скати). • Деяких риб використовують у медичній промисловості (акули). • Шкіру використовують у промисловості (акули, скати). Негативне • Деякі риби є отруйними або можуть вражати електричним струмом (скати). • Окремі види можуть нападати на людей (акули). запам’ятайте найважливіше Хрящові риби — це давні риби з хрящовим скелетом. Тіло вкрите плакоїдною лускою. Запліднення переважно внутрішнє. Хрящові риби включають акул і скатів. Акули мають веретеноподібне тіло, більшість із них — хижаки, що живляться рибою; є види, небезпечні для людини. Скати мають сплощене тіло. Вони зазвичай ведуть малорухомий придонний спосіб життя, поїдаючи молюсків та ракоподібних..РізноманіТнісТь ТВаРин 20 Амфібії (земноводні) Амфібії (земноводні) — нечисленна група найдавніших наземних хребетних тварин. Їхнє життя, як правило, досить тісно пов’язане як з наземним, так і з водним середовищем, що відбивається в назві. Серед амфібій виділяють три групи: хвостаті, безхвості та безногі. Поширення та спосіб життя Середовище життя Більшість земноводних живе у воді або у вологих місцях. Лише деякі види, як, наприклад, ропухи, пристосувалися до більш сухих умов. Але й вони розмножуються у водоймах. Здебільшого — це жителі тропічних і субтропічних регіонів. Але й у помірному кліматі земноводних досить багато. У несприятливих умовах (холод, посуха) земноводні можуть упадати сплячку. Що їдять і хто їх їсть? Живляться земноводні переважно комахами та дрібними безхребетними. Рослиноїдними є тільки пуголовки жаб. Дорослі жаби ловлять здобич за допомогою липкого язика. Найбільші за розмірами земноводні можуть полювати на дрібних хребетних. У свою чергу вони самі є кормом для риб, чапель, норок, тхорів, видр тощо. особливості будови Розміри тіла Найбільшим представником сучасних земноводних вважають китайську велетенську саламандру. Довжина її тіла може сягати 180 см, а вага — 70 кг. Найменшим же представником є маленька жабка з Папуа — Нової Гвінеї. Середня довжина тіла дорослих особин цього виду — усього 7,7 мм. Відділи тіла Тіло жаби, типового представника земноводних, коротке, почленоване на голову, тулуб і кінцівки (мал 20.1). Шкіра гола, вкрита слизом, який захищає її від мікроорганізмів. На суходолі жаба стриамфібії (земноводні) Очі з повіками Слуховий отвір Голова Ніздрі Ротовий отвір Задні кінцівки Передні кінцівки Мал. 20.1. Зовнішня будова амфібії бає або лазить, а у воді вправно плаває, відштовхуючись задніми кінцівками, що мають перетинки між пальцями. На голові в жаби розташовані широкий рот, великі опуклі очі з повіками, ніздрі й слухові отвори, затягнуті шкірястою барабанною перетинкою. У хвостатих земноводних задні ноги не стрибальні. У них також розвинений хвіст. Безногі земноводні не мають кінцівок. Розмноження і розвиток Амфібії — це роздільностатеві організми. Коли настає час розмноження, земноводні прямують до водойми, де проходив їхній розвиток. Подібно до риб, самка викидає у воду ікру, а самець її запліднює. Лише деякі земноводні відкладають ікру на суші в дуже вологих місцях. У жаб з ікринок вилуплюються личинки-пуголовки (мал. 20.2, с. 82). Вони не схожі на дорослих тварин, не мають кінцівок, у них є хвіст, бічна лінія. Живуть у воді й живляться рослинною їжею. Поступово в них утворюються кінцівки, згодом пуголовок стає більше схожим на жабу. Останнім зникає хвіст, і молода жаба починає живитися тваринною їжею. Отже, розвиток у земноводних непрямий, тісно пов’язаний з водним середовищем. Дуже отруйні жаби Чемпіонами серед отруйних амфібій є жаби-дереволази — невеличкі тварини, що живуть у лісах Південної Америки. Їхня шкіра яскраво забарвлена, що є попередженням для інших тварин, тому їх ніхто не чіпає. Самі жаби до своєї отрути нечутливі. Різноманітність тварин Мал. 20.2. Пуголовки — це єдині представники амфібій, які не є хижаками Мал. 20.3. Сіра ропуха живе на суходолі. Вона поїдає слимаків, комарів та інших шкідників Мал. 20.4. Саламандра плямиста — типовий мешканець Українських Карпат Мал. 20.5. Черв’яги мешкають переважно в тро­пічному кліматі Різноманітність Безхвості Безхвості — це жаби, ропухи, квакші, кумки. В Україні поширена трав’яна, озерна й гостроморда жаби. Вони корисні, бо контро­ люють чисельність комарів, мух та інших комах, які є їхньою їжею. Ропухи, на відміну від жаб, ведуть наземний спосіб життя, тому їхня шкіра грубіша й містить більше залоз (мал. 20.3). В Україні живуть зелена і звичайна ропухи. Квакші — дрібні деревні жаби, які живуть на різних континентах. Вони вправно лазять по деревах, бо мають спеціальні присоски на кінчиках пальців. Хвостаті Хвостаті — це нечисленна група земноводних, до яких належать саламандри та тритони (мал. 20.4). Зовні вони нагадують ящірок, бо мають хвіст. В Україні живуть звичайний і гребінчастий тритони. амфібії (земноводні) Улітку їх можна побачити у стоячих і повільних водоймах, а наприкінці літа вони виходять на суходіл, знаходять затишне місце під колодою чи під каменем і там зимують. Безногі Безногі — це нечисленні найпримітивніші земноводні, які пристосувалися до риючого способу життя (мал. 20.5). Зовні вони подібні до земляних червів: ноги відсутні, шкіра гола й слизувата, очей практично немає. Це відображено в їхній назві — черв’яги. Живуть вони в Південній Америці, Тропічній Африці, на півдні Азії. Мешкають черв’яги у вологих місцях, живляться ґрунтовими комахами. значення для людини Позитивне • Регулюють чисельність комарів та інших комах (жаби, тритони, саламандри). • Очищують водойми від дрібної рослинності (пуголовки жаб). • Знищують шкідників сільськогосподарських рослин (ропухи). • Використовуються в їжу (жаби). • Є об’єктами наукових досліджень (жаби, тритони). Негативне • Деякі види отруйні й становлять небезпеку для життя людини в разі необережного поводження. запам’ятайте найважливіше Земноводні — це хребетні тварини, що займають проміжне положення між рибами та наземними хребетними організмами. Для земноводних характерні такі ознаки: тіло складається з голови, тулуба, кінцівок, шкіра гола із залозами, зовнішнє запліднення, непрямий розвиток..РізноманіТнісТь ТВаРин 21 Рептилії (плазуни) Назва плазунів походить від їхнього способу руху. Рухаються вони, плазуючи, тобто притискаючи тіло до землі і вигинаючи його в боки. Це пов’язано з тим, що їхні кінцівки розташовані з боків тулуба. До сучасних плазунів належать лускаті, крокодили і черепахи. Поширення та спосіб життя Середовище життя Рептилії живуть у всіх середовищах. Є водні й наземні види. Деякі з цих тварин мешкають на деревах (мал 21.1). Серед вимерлих представників плазунів існували й літаючі форми. Із сучасних рептилій тільки деякі можуть здійснювати планеруючий політ (мал 21.2). Більшість плазунів — жителі теплих країн. Особливо багато їх у тропіках. Ближче до полярних областей кількість видів плазунів значно зменшується. Що їдять і хто їх їсть? Більшість рептилій — це хижаки. Деякі ящірки (наприклад, ігуани) всеїдні. Виключно або майже виключно травоїдними є тільки сухопутні черепахи. На плазунів можуть полювати птахи, ссавці та інші плазуни. Представників водяних видів рептилій поїдають риби, зокрема акули. Мал. 21.2. Летючий дракон — ящірка, яка може здійснювати планеруючий політ Мал. 21.1. Хамелеон живе на деревах Рептилії (плазуни) Мал. 21.4. Анаконда — найбільша у світі змія Мал. 21.3. Гребенястий крокодил — хижак, який може нападати на людей особливості будови Розміри тіла Найбільшим сучасним видом плазунів є гребенястий крокодил (мал 21.3). Його довжина може сягати 7 м, а вага перевищувати тонну. Найбільші у світі ящірки — комодські варани, які завдовжки досягають 3 м, їх можна побачити на островах Індонезії. Найбільшими зміями вважають анаконду і сітчастого пітона (мал. 21.4). Довжина найбільших спійманих екземплярів досягала 5–6 м. Найменшими плазунами вважають дрібних хамелеонів з острова Мадагаскар. Довжина їхнього тіла — лише 2,5 см. Відділи тіла Типовим представником плазунів є ящірка прудка. Живуть ящірки в лісах, степах, пустелях, швидко рухаються. Тіло ящірки (мал. 21.5) Тулуб Голова Ніздрі Очі Вушні отвори Кінцівки Хвіст Мал. 21.5. Зовнішня будова рептилії Різноманітність тварин Мал. 21.6. Яйця рептилій струнке, видовжене, почленоване на голову, шию, тулуб, кінцівки та хвіст. Шкіра суха, вкрита лусками, залоз майже немає. Така шкіра дозволяє організму зберегти воду. Забарвлення допомагає маскуватися. Інші представники рептилій мають свої особливості. Так, тіло черепах вкрите панциром, а змії та деякі ящірки не мають кінцівок. Розмноження і розвиток Запліднення в рептилій внутрішнє. Після запліднення навколо яйцеклітини формується кілька оболонок, які разом з нею утворюють яйце. Яйця вкриті щільною шкірястою оболонкою і містять запас поживних речовин для зародка. З яєць вилуплюються тварини, схожі на дорослих особин (мал. 21.6). Для деяких плазунів характерне яйцеживородіння, тобто їхні яйця розвиваються в організмі матері, але живлення від нього вони не отримують. Такий спосіб розмноження трапляється в холодних регіонах, де яйцям складно розвиватися без підігріву. У рептилій добре розвинені чуття дотику й смаку. За допомогою роздвоєного язика тварини визначають різницю в концентрації певних речовин і таким чином можуть рухатися по сліду, що дозволяє їм успішно полювати. Змії здатні сприймати інфрачервоне випромінювання і різницю температур в 0,001 °С. Крокодили з'явилися на Землі близько 250 млн років тому. Спочатку вони мешкали переважно на суходолі, а вже потім перейшли до напівводного способу життя. Усім відомий крилатий вислів «крокодилячі сльози». Ці рептилії справді плачуть, коли їдять своїх жертв. Це відбувається тому, що разом з їжею крокодил заковтує надлишок повітря, який змішується з умістом слізних залоз і таким чином виводиться назовні. Рептилії (плазуни) значення для людини Позитивне • Регулюють чисельність дрібних безхребетних (ящірки) і гризунів (змії). • Регулюють чисельність риби (крокодили). • Уживаються в їжу (черепахи, крокодили, змії, ящірки). • Є джерелом сировини для галантерейної промисловості (крокодили, яких вирощують на спеціальних фермах). • Є джерелом сировини для медичної промисловості (отруйні змії). • Часто утримуються в спеціальних тераріумах як домашні улюбленці. Негативне • Великі тварини можуть нападати на людину (крокодили). • Деякі види отруйні, їхні укуси можуть призвести до смерті людини (змії, ящірки ядозуби). запам’ятайте найважливіше Рептилії — це хребетні тварини, добре пристосовані до життя на суходолі: мають суху, вкриту лусками або щитками шкіру, розмножуються, відкладаючи яйця. Яйця містять великий запас поживних речовин і вкриті захисною оболонкою. До рептилій належать лускаті, крокодили та черепахи..РізноманіТнісТь ТВаРин 22 Різноманітність рептилій Рептилії відомі з кам'яновугільного періоду. Протягом пермського й тріасового періодів вони досягли великих розмірів і розмножилися у величезних кількостях. У мезозої вони панували серед тварин у повітрі, на суші й на морі. Але зараз існують тільки черепахи, крокодили, лускаті. Різноманітність Лускаті Лускаті — це група рептилій, поширених на всіх континентах, окрім Антарктиди. Їхнє тіло вкрите роговими лусками, звідси й назва ряду. До лускатих належать ящірки, змії, хамелеони (мал 22.1). В Україні є декілька видів ящірок, серед яких безногі веретільниця і жовтопуз. Змії живуть скрізь, навіть за Полярним колом, але в теплих країнах їх більше. Вони пристосувалися до повзання, тому не мають кінцівок, а їхні повіки прирослі й прозорі (звідси й незмигний погляд). Верхня та нижня щелепи сполучені рухомо, тому змії можуть заковтувати здобич, що товстіша від них. Живляться вони тваринною їжею, можуть бути отруйними (мал. 22.2). В отруйних змій у зубах є канали, по яких стікає отрута. Язик змії називають «жалом», але він не жалить, це орган дотику й смаку. Неотруйні змії душать здобич, обвиваючись довкола неї, як, наприклад, удави. Гадюка Удав Мал. 22.2. Представники неотруйних і от руйних змій Мал. 22.1. Варан — це найбільша сучасна ящірка Різноманітність рептилій Мал. 22.3. Болотяній (зверху) і степовій (внизу) черепахам загрожує знищення В Україні можна зустріти звичайного вужа, який зовсім не отруйний. Упізнати його можна за двома жовтими плямами, розташованими на голові. Представником отруйних змій в Україні є звичайна гадюка. Слід бути обережними: гадюка може вкусити, якщо її потривожити. Крокодили Крокодили — це найбільш високоорганізовані напівводяні плазуни з видовженим тілом, вкритим роговими щитками. Крокодили — це великі хижаки, які живляться різними тваринами — від молюсків і раків до великих ссавців, нападають на людей. Черепахи Черепахи мають панцир, у якому ховаються голова та інші органи. Панцир утворений зрослими кістками, роговими щитками та шкірними пластинками. Найбільша сухопутна — слонова черепаха масою до 400 кг. Супових, або зелених, черепах масою до 450 кг моряки раніше використовували як живі консерви, беручи із собою в плавання. В Україні можна побачити лише болотяну черепаху (мал. 22.3). запам’ятайте найважливіше Рептилії — це група наземних хребетних, серед яких слід назвати лускатих (найчисельніших), крокодилів (найбільш високоорганізованих), черепах..РізноманіТнісТь ТВаРин 23 Птахи Птахи — це унікальні хребетні, пристосовані до польоту, їхні передні кінцівки в процесі еволюції перетворилися на крила. Птахи живуть на всіх материках, освоїли життя в різних екологічних умовах. Сучасні птахи включають безліч видів. Поширення та спосіб життя Середовище життя Більшість птахів здатні до польоту. Але є серед них і плаваючі та бігаючі види, які не можуть літати. Живуть птахи на всіх континентах. У тропічних країнах кількість видів птахів більша. А от за кількістю особин одного виду лідирують полярні регіони. Що їдять і хто їх їсть? Більшість птахів — хижаки. Лише деякі живляться рослинною їжею, та й то вони вибирають найбільш поживні частини рослин — насіння, плоди, бруньки. А окремі види навіть перейшли на живлення нектаром. Щодо полювання на інших тварин птахи дуже добре спеціалізовані. Одні полюють на рибу, другі — на комах, треті — на гризунів та інших дрібних ссавців. На самих птахів полюють представники майже всіх великих груп тварин: ссавці, плазуни, риби, членистоногі та інші птахи. Політ птахів Дивовижним і надзвичайно швидким способом пересування птахів є політ. Він може бути махаючим і ширяючим. При ширяючому польоті (мал. 23.1) крила птаха широко розкриті, але він не махає ними, а використовує природні потоки повітря, подібно до дельтаплана. Під час махаючого польоту (мал. 23.2) птах опускає й повертає крило, спираючись на повітря та Мал. 23.1. Ширяючий політ Птахи відштовхуючись від нього, просувається вперед, створюючи підйомну силу. Мал. 23.2. Махаючий політ Мал. 23.3. Африканський страус — найбільший сучасний птах Мал. 23.4. Колібрі-бджілка — найменший у світі птах, який живе на Кубі Особливості будови Розміри тіла Найбільшим представником сучасних птахів є нелітаючий африканський страус (мал. 23.3). Його зріст сягає 270 см, а вага — 150 кг. Найменшим птахом є колібрі-бджілка, яка живиться нектаром квітів. Її вага — приблизно 2 г, а довжина тіла — 5–6 см (мал. 23.4). Одна така пташка важить менше, ніж перо страуса. Відділи тіла Тіло птаха поділяється на голову, шию, тулуб та кінцівки. Шкіра тонка й суха, не має залоз, укрита пір’ям, що є її похідним і за своїм хімічним складом схоже на луски плазунів та шерсть ссавців. На голові птахів розташовані великі очі, барабанні перетинки, ніздрі та дзьоб. Дзьоб складається з двох частин — наддзьобка та піддзьобка. Зубів у птахів немає, що полегшує їхню вагу і є пристосуванням до польоту. Передні кінцівки перетворені на крила і вкриті пір’ям, задні — розташовані під тулубом, вкриті лусками й закінчуються роговими кігтиками. Пір’я птахів Розгляньмо будову пір’я (мал. 23.5, с. 92). За будовою та функціями пера можна поділити на три групи: контурні, пухові та пух. Контурне перо складається з порожнистого стрижня й опахала. Опахало — це тонка й легка площина. Якщо розглянути його під лупою, то можна побачити, що від стрижня відходять тонкі борідки першого порядРізноманіТнісТь ТВаРин Опахало Стрижень Борідки ку, від них — борідки другого порядку. Вони налягають одна на одну й сполучені між собою гачечками. Контурні пера несуть основне навантаження під час польоту, а пух і пухові пера, які розташовані під ними, слугують для збереження тепла. Пух складається зі стрижня та борідок, які не сполучені між собою. Пухові пера мають ознаки контурних і пуху. Очин Контурне перо Пух Пухове перо Мал. 23.5. Види та будова пір’я Розмноження і розвиток Формування яйця Після дозрівання яйцеклітина виходить з яєчника й потрапляє до яйцепроводу, де відбувається внутрішнє запліднення. Запліднена яйцеклітина повільно рухається яйцепроводом, де вкривається спочатку білком, потім двома тонкими підшкаралуповими оболонками й, нарешті, шкаралупою. Будова яйця Яка ж будова яйця (мал. 23.6)? Те, що ми називаємо жовтком,— яйцеклітина із зародком і запасом поживних речовин і води. Жовток укритий білковою оболонкою. Ззовні розташовані дві тонкі підшкаралупові оболонки. На тупому кінці яйця між ними міститься повітряна камера, через яку, завдяки порам на шкаралупі, відбувається газообмін між зародком і зовнішнім середовищем. Жовток у певному положенні в центрі яйця підтримують два скручені білкові канатики, кріпляться до шкаралупи,— халази. У разі зміни положення яйця вони закручуються так, щоб зародок завжди був зверху й зігрівався при насиджуванні. Зовні яйце вкрите вапняною шкаралупою. Зародковий диск Білкова оболонка (білок) Білкові канатики (халази) Жовток Повітряна камера Вапняна шкаралупа Підшкаралупова оболонка Мал. 23.6. Будова яйця птаха Птахи Ступені розвитку пташенят За ступенем зрілості пташенят птахів поділяють на нагніздних і виводкових. У виводкових птахів (куріпки, гуси, качки, перепели, страуси та ін.) після вилуплення пташенята зрячі, вкриті пухом, можуть пересуватися і самостійно знаходити корм. Проте дорослі птахи ще допомагають їм. У нагніздних птахів (голуби, горобці, сови, папуги та ін.) пташенята спочатку сліпі, глухі, майже голі. Вони не можуть самостійно пересуватися і живитися, їх зігрівають і годують батьки. значення для людини Позитивне • Регулюють чисельність багатьох груп живих організмів (усі птахи). • Уживаються в їжу (кури, гуси, качки тощо). • Є джерелом пір’я для промисловості (кури, гуси тощо). • Є гарним біологічним засобом боротьби зі шкідниками (горобці, шпаки, зозулі тощо). Негативне • Деякі птахи є переносниками інфекцій (качки, голуби). • Життєдіяльність птахів може завдавати шкоди спорудам (голуби). запам’ятайте найважливіше Птахи — це унікальні хребетні, у яких передні кінцівки перетворені на крила, а тіло вкрите пір’ям. Будова птахів зазнала еволюційних змін у зв’язку з пристосуванням до польоту. Усе це зумовило значне поширення птахів, їхнє пристосування до різних екологічних умов..РізноманіТнісТь ТВаРин 24 Різноманітність птахів Птахи — одна з найчисленніших груп серед хребетних тварин. Їх поділяють на три групи: пінгвіни, безкільові та кілегруді птахи. Вони пристосувалися до різних екологічних умов за місцем існування, типом харчування та місцем гніздування. Пінгвіни Мал. 24.1. Імператорський пінгвін охороняє своє дитинча, заховавши його між лапами Трапляються від Антарктиди до екватора. Це єдині птахи, що не літають, проте чудово плавають і пірнають, ловлячи рибу. Їхні крила перетворені на ласти, тому в них добре розвинені грудні м’язи й кіль. Пір’я у воді не змочується завдяки секрету куприкової залози. На суходолі пінгвіни повільно ходять або швидко ковзають на череві. Імператорські пінгвіни (мал. 24.1), найбільші серед пінгвінів (150 см заввишки), витримують низькі температури завдяки шару підшкірного жиру, щільному пір’ю, а ще зігрівають один одного, збиваючись у групи. Вони не насиджують яйця, а носять їх на лапах, прикривши черевною складкою. Безкільові птахи Африканські страуси (мал. 23.3, с. 91) — це великі птахи заввишки понад 275 см. Вони мають довгі ноги й шию, що дозволяє їм своєчасно помітити ворога, втекти від нього або прийняти бій. Кіль відсутній, крила Мал. 24.2. Страус ему мешкає в Австралії Різноманітність птахів недорозвинені, кістки важкі, пір’я не має борідок, куприкова залоза відсутня. Схожими на них є страуси нанду та ему (мал. 24.2). Високо цінується м’ясо страусів, їхня шкіра, пір’я та яйця. Страуси перспективні для одомашнення, їх розводять на фермах (мал. 24.3). Кілегруді, або типові, птахи Мал. 24.3. Страусина ферма Мал. 24.4. Лебідь — один з найкрасивіших птахів України Це найчисленніша група птахів, які вміють літати, мають кіль і пневматичні кістки. Гусеподібні Представники гусеподібних відзначаються довгою шиєю, короткими перетинчастими ногами. Ці птахи більшу частину життя проводять у воді, тому для них важливо, щоб пір’я не змочувалося. Цьому запобігає секрет куприкової залози. Дзьоб у цих птахів широкий, плаский із зубчиками або пластинками всередині, щоб цідити воду. Так вони харчуються. До гусеподібних відносять диких гусей, качок, лебедів (мал. 24.4), гаг. Від дикої сірої гуски беруть початок свійські гуси, а від качки-крижня — свійська качка. Лелекоподібні Лелекоподібні — це великі птахи з довгою шиєю та довгими ногами, з видовженим дзьобом, схожим на долото. Вони живуть у степах, лісах, горах, біля боліт. У цих птахів немає голосових зв’язок, але вони можуть видавати характерні звуки, клацаючи дзьобом. Добре відомі чорний лелека (мал. 24.5), який уникає людей, і білий лелека, який гніздиться біля осель і є символом родинного благополуччя. Живляться лелеки ящірками, зміями, жабами, молюсками, комахами. Мал. 24.5. Чорний лелека — рідкісний вид, занесений до Червоної книги України Різноманітність тварин Мал. 24.6. Сокіл — птах, що послужив прообразом українського герба Мал. 24.7. Сич волохатий оселяється в соснових лісах Денні хижі птахи До денних хижаків належать найрізноманітніші за розмірами і місцем життя птахи. Усі вони мають гачкуватий заломлений дзьоб, загнуті могутні кігті. Цим птахам властивий гарний зір, що дозволяє відстежувати здобич, вони здатні до тривалого ширяючого польоту. До цього ряду відносять таких красивих і швидких птахів, як орли, беркути, соколи (мал. 24.6), яструби, шуліки, грифи тощо. Хижі птахи мають велике значення у природі, вони контролюють чисельність тварин, знищують мишоподібних гризунів і шкідливих комах. Совоподібні Група совоподібних включає хижих птахів (сови, пугачі, сичі) з характерною зовнішністю (мал. 24.7). У них гачкуватий дзьоб, загнуті кігті, великі очі, гарний слух, що допомагає птахам полювати вночі, дуже рухома шия, завдяки якій голова обертається на 270 ° . Усі сови дуже корисні й потребують охорони. Куроподібні До куроподібних належать наземні та деревні рослиноїдні птахи з відносно короткими закругленими крилами та сильними лапами, пристосованими для розгрібання ґрунту. До них відносять фазанів, павичів, куріпок, перепелів, тетеруків, глухарів, рябчиків. Майже всі представники цієї групи мають господарське значення як об’єкти полювання або розведення. Банківські кури є дикими предками свійських курей, північноамериканська індичка — родоначальниця свійських індичок, від африканської цесарки пішли всі породи свійських цесарок (мал. 24.8). Мал. 24.8. Банківські кури — предки свійських курей Різноманітність птахів Мал. 24.9. Дрохва виводить лише 1–2 пташенят на рік Журавлеподібні У болотах і степах живуть журавлі — представники журавлеподібних. Для них характерні довгі ноги, шия і дзьоб, короткий хвіст. Усі журавлі — перелітні птахи. Зимують у Південній Азії та Африці. В Україні поширений сірий журавель і журавель малий, або степовий. «Українським страусом» називають дрохву, або дудака (мал. 24.9). Це великий (до 16 кг) птах, що живе в степах і пустелях. Лапи довгі, шия середньої довжини, дзьоб короткий, куприкової залози немає. Дрохва — зникаючий вид, занесений до Червоної книги. Скорочення чисельності дрохв пов’язане з розорюванням степів, зникненням споконвічних місць життя цього птаха. Горобцеподібні Горобцеподібні — це найчисленніша група птахів, яка об’єднує до 5 тис. видів, тобто близько половини сучасних птахів. До неї належать такі птахи, як жайворонки, ластівки, дрозди, синиці, в’юрки, іволги, солов’ї, ворони, галки, шпаки, сороки і, звичайно ж, горобці. запам’ятайте найважливіше Існує багато птахів, які пристосовані до різних умов існування. Птахів поділяють на три групи: пінгвіни, безкільові та кілегруді птахи. Найбільшою за кількістю видів є група кілегрудих, або типових, птахів..РізноманіТнісТь ТВаРин Основні групи птахів, їхнє значення та охорона 25 Пристосовуючись до певних умов існування, птахи різних груп набувають схожих рис будови. Ці риси дозволяють чимало дізнатися про особливості життя пернатих у різних умовах. Птахи мають величезне значення у природі та для життя людини, деякі з них потребують охорони. Екологічні групи птахів Екологічні групи за місцем існування Лісові птахи (зозуля, дятел, сорока), як правило, мають невеликі ноги й голову, коротку шию (мал. 25.1). Форма дзьоба пов’язана з типом харчування. Болотяні птахи, такі як чаплі, мають довгі ноги й довгу шию (мал. 25.2). Птахи відкритих просторів, такі як журавлі, мають міцні крила, легкі кістки. Птахи, що живуть біля водойм (пелікани, чайки, гуси), відзначаються перетинчастими кінцівками, міцним дзьобом, добре розвиненою куприковою залозою. Куприкова злоза виділяє секрет, яким птах змащує своє пір’я. Завдяки цьому секрету воно не намокає у воді. Мал. 25.1. Дятел — це лісовий птах, який добуває їжу під корою дерев Мал. 25.2. Чапля — представник болотяних птахів Основні групи птахів, їхнє значення та охорона Мал. 25.4. Міська ластівка прикріплює своє гніздо до скель або стін будинків Мал. 25.3. Гніздо сороки, зроблене в кроні дерева Екологічні групи за місцем гніздування Кроногніздні птахи (голуби) роб­ Сокіл Дятел Качка Мал. 25.5. Дзьоб сокола — це типовий дзьоб хижого птаха; дзьоб дятла — універсальний інструмент для роботи й добування їжі; дзьоб качки дає їй змогу успішно добувати корм у водоймі лять гнізда в деревах, кущогніздні (соловей) — у кущах, дуплогніздні (синиці) облаштовують дупла, нірні (стрижі) риють нори в землі (мал. 25.3–25.4). Екологічні групи за типом живлення Залежно від характеру їжі у птахів по-різному розвинені дзьоби (мал. 25.5). Птахи можуть бути комахоїдними, як синиці. Загостреними дзьобами вони знімають комах з листків або дістають зі шпарин. Зерноїдні птахи, такі як вівсянки, розкушують зерна, їхній дзьоб короткий і міцний. Хижі птахи, такі як сокіл, розривають здобич за допомогою міцних загнутих дзьобів і кігтів. Всеїдні птахи (сороки) мають універсальний дзьоб, живляться різною їжею. Мал. 25.6. Сойка — один з головних поширювачів дубів. Завдяки її діяльності дубові ліси збільшують свою площу Значення та охорона птахів Значення птахів у природі Значення птахів на нашій планеті важко переоцінити. Комахоїдні птахи контролюють чисельність комах (мал. 25.7, с. 100), рослиноїдні сприяють поширенню насіння та плодів (мал. 25.6). Різноманітність тварин Мал. 25.7. Вигодовуючи пташенят, горобці контролюють чисельність садових шкідників Мал. 25.8. Сови — одні з головних конт­ролерів кількості гризунів Хижі птахи й ті, що живляться стервом, є санітарами природи (мал. 25.8, с. 100). Велике значення мають також птахи, які живляться рибою. Вони утворюють послід, у якому дуже багато сполук Нітрогену й Фосфору. Цей послід накопичується в місцях масового гніздування рибоїдних птахів, під впливом бактерій та атмосферного повітря він розкладається й перетворюється на гуано. Гуано вважають одним з найкращих у світі добрив. Значення птахів у житті людини Птахи рятують наші поля та сади від нашесть комах-шкідників і мишоподібних гризунів, прикрашають природу, є об’єктом промислу. Від свійських птахів, яких розводять на птахофермах (курей, качок, гусей, цесарок, індичок, перепелів), отримують м’ясо, яйця, пух, пір’я, добрива (мал. 25.9). За певних умов птахи можуть завдавати шкоди. Так, якщо щурки оселилися поблизу пасіки, вони можуть поїдати бджіл. Деякі хижі птахи полюють на дрібних птахів. Зіткнення птахів з літаками призводить до серйозних аварій. Здійснюючи перельоти, птахи можуть переносити інфекційні захворювання: орнітози, енцефаліти, грип. Охорона птахів В Україні існує законодавча база з охорони птахів. Полювання на промислові види птахів можливе тільки в певний час, птахів охороняють у заповідниках, заказниках. Але цього недостатньо. Охорона птахів — обов’язок кожного. До Червоної книги України занесено 67 видів птахів (мал. 25.10). Кожна людина повинна брати участь в охороні птахів. Під час гнізМал. 25.9. Індик — другий за розміром домашній птах після страуса. Дорослий індик може важити до 35 кг основні групи птахів, їхнє значення та охорона Мал. 25.10. Скопа (ліворуч) і степовий орел (праворуч) — представники хижих птахів, занесені до Червоної книги України дування (травень–липень) у лісі не можна шуміти, руйнувати гнізда, брати до рук яйця і пташенят, бо після цього батьки можуть уже не повернутися в гніздо. Слід підгодовувати птахів під час сніжної зими й лютих морозів. Якщо у птаха достатньо корму, він не замерзне. Для зерноїдних птахів знайдіть насіння соняшнику, просо, пшоно, а синицям прикріпіть дротиком несолоне сало. Дуже важливо робити штучні гніздовища: шпаківні, дуплянки, синичники. запам’ятайте найважливіше Птахи пристосувалися до найрізноманітніших умов життя. Одні майже все життя проводять на воді, інші живуть у сухих і спекотних пустелях, біля водойм, у лісах, садах, полях і парках. Будова птахів дуже тісно пов’язана з їхнім способом життя. Птахи — невід’ємна частина природи. Зменшення чисельності птахів, зникнення якого-небудь виду може призвести до порушення рівноваги, тому людина не тільки вивчає птахів, одомашнює нові види, але й намагається зберегти їх у природних середовищах життя..РізноманіТнісТь ТВаРин 26 Ссавці (звірі) Ссавці — це близько 4 тис. тварин, серед яких є найбільш високоорганізовані, у тому числі й людина. Усі ссавці вигодовують малят молоком, яке виробляють їхні залози, мають волосяний покрив і досконалу систему терморегуляції. Крім того, ссавці мають кілька типів зубів: різці, ікла, малі та великі кутні. Поширення та спосіб життя Мал. 26.1. Білий ведмідь на льоду в Арктиці Середовище життя Ссавці пристосувалися до життя в усіх умовах, які є на нашій планеті. Вони живуть у воді й на землі, під землею і в повітрі, на деревах і в печерах. Білі ведмеді (мал. 26.1) опанували полярні льоди Арктики. Лами подорожують у горах Америки, а верблюди — у пустелях Аравії. Мавпи (мал. 26.2) чудово пристосовані до життя на деревах Азії, Африки та Америки, а дельфіни — у морі по всьому світу. Що їдять і хто їх їсть? Серед ссавців трапляються і хижаки, і травоїдні, і споживачі мертвих організмів. На відміну від рептилій і птахів, серед ссавців дуже багато рослиноїдних видів. Мал. 26.2. Тропічна мавпа на дереві особливості будови Розміри тіла За розмірами тіла ссавці дуже різні. До цієї групи тварин, наприклад, належить найбільша тварина на нашій планеті — синій кит. Довжина його тіла ссавці (звірі) Мал. 26.3. Синій кит — найбільша тварина в історії нашої планети Мал. 26.4. Сункус етруський — найменший ссавець на Землі може досягати 33 м, а вага перевищувати 150 т (мал. 26.3). Є серед ссавців і справжні ліліпути. Найменшим вважають сункуса етруського — представника комахоїдних ссавців (мал. 26.4). Довжина його тіла досягає 4,5 см, а середня вага — 1,5 г. Відділи та покриви тіла Тіло ссавців складається з голови, довгої шиї, тулуба та кінцівок (мал. 26.5). Їхні кінцівки, на відміну від кінцівок плазунів, розташовані під тулубом, що забезпечує досконалі та швидкі рухи. Шкіра ссавців має складну будову. У ній розташовані нервові закінчення, рецептори, потові, жирові, пахучі залози. Похідними шкіри є волосся, нігті, кігті, роги та копита. Волосся, або шерсть, слугує здебільшого для збереження тепла, як і пухове пір’я птахів. Довгі волоски на морді, череві, кінцівках ссавців називаються вібрисами, вони допомагають сприймати простір. Шия Тулуб Вуха Хвіст Очі Ніс Задні кінцівки Передні кінцівки Мал. 26.5. Зовнішня будова ссавця Різноманітність тварин Мал. 26.6. Для ссавців характерний статевий диморфізм: самці зовні відрізняються від самок Мал. 26.7. Самки ссавців піклуються про своє потомство Розмноження і розвиток Запліднення та вагітність Ссавці — роздільностатеві організми, для яких характерний статевий диморфізм (мал. 26.6). Запліднення внутрішнє, відбувається в тілі самки, після чого зародок, що утворюється із заплідненої яйцеклітини, розвивається в матці. Утворюється особливий орган — плацента, який ще називають «дитячим місцем». Зародок зв’язаний з плацентою за допомогою пуповини, усередині якої проходять кровоносні судини. Розвиток зародка ссавців усередині тіла самки називають вагітністю. Термін вагітності в різних ссавців різний. Наприклад, у мишей — близько 15 днів, у собаки — 2 місяці, у слона — майже 1,5 року. Вагітність закінчується пологами. При цьому стінки матки скорочуються, і зародок з’являється на світ. Більшість ссавців — живородні організми. Малята після народження схожі на батьків — розвиток прямий. Молоко Самки вигодовують малят молоком — особливою поживною рідиною, яка виробляється в їхніх молочних залозах. Хімічний склад молока в різних тварин відрізняється. Так, у китів жирність молока досягає 40 %, у корови середня жирність — близько 3 %, а в людини — у два рази нижча, ніж у корови. Але в молоці містяться всі речовини, які необхідні маляті: білки, жири, вуглеводи, мінеральні солі, вітаміни та гормони. Турбота про нащадків Ще до пологів самки влаштовують лігво або гніздо. Після пологів мати вилизує малюків, зігріває їх своїм тілом, стежить за чистотою лігва. У рослиноїдних тварин малята вже за кілька годин після народження можуть іти слідом за матір’ю. У хижаків малята народжуються сліпими й голими і повністю залежать від турботи матері. Самки ссавців — самовіддані дбайливі батьки (мал. 26.7). Описані випадки, коли мати, рятуючи своїх дитинчат, ссавці (звірі) не тільки ризикувала своїм життям й наражалася на серйозну небезпеку, але навіть гинула, проте не залишала їх у біді. Самці, як правило, не беруть участі у вихованні потомства. значення для людини Позитивне • Більшість домашніх тварин — ссавці (корови, коні, вівці, кішки тощо). • Є джерелом їжі (домашні й дикі види). • Є джерелом сировини для промисловості (шерсть овець, шкіра корів тощо). • Є джерелом сировини для медичної промисловості (панти оленів тощо). • Регулюють чисельність багатьох видів тварин у природних умовах (комахоїдні й хижі ссавці). Негативне • Деякі види можуть нападати на людину (тигри, вовки тощо). • Є види, що можуть бути переносниками небезпечних захворювань (пацюки, вовки, лисиці, корови тощо). • Надмірне поширення деяких видів може завдавати шкоди природі (кози й свині на островах тощо). • Окремі види можуть пошкоджувати насадження сільськогосподарських рослин (кабани, мавпи тощо). запам’ятайте найважливіше Ссавці — теплокровні хребетні, які вигодовують своїх малят молоком, що виробляється в їхньому організмі. Для ссавців характерні волосяний покрив, живородіння, наявність особливих органів — плаценти й матки. Вони піклуються про потомство. Характерною рисою ссавців є складна поведінка..РізноманіТнісТь ТВаРин Різноманітність ссавців: яйцеродні, сумчасті та плацентарні. Комахоїдні 27 Ссавці — одна з панівних груп тварин на Землі, що включає різноманітних тварин, які пристосувалися до різних умов існування. Їх поділяють на три групи: яйцеродні, або однопрохідні, сумчасті та плацентарні. Яйцеродні, або однопрохідні Мал. 27.1. Єхидна Характерні ознаки та спосіб життя Ці примітивні ссавці живуть в Австралії і на прилеглих островах. Вони не мають плаценти. Самки відкладають яйця з напівсформованим зародком, а потім насиджують їх або виношують в особливій складці шкіри на животі — сумці. Після вилуплення самка годує маля молоком, яке виділяється на ділянці шкіри (сосків немає). Дитинча злизує молоко. Будова та життєдіяльність яйцеродних недосконалі. Температура тіла коливається, немає губ і зубів, головний мозок розвинений слабко. Різноманітність До однопрохідних належать єхидни та проєхидни (мал. 27.1). Це невеликі тварини, вкриті шерстю й голками, мають дзьоб з роговим чохлом. Відкладені яйця вони виношують у сумці. Качкодзьоб (мал. 27.2) має сплощене тіло із жорсткою шерстю, що не намокає, шкірясті перетинки між пальцями, дзьоб, схожий на качиний. Ця тварина живиться донними безхреМал. 27.2. Качкодзьоб Різноманітність ссавців бетними, проціджуючи воду, подібно до качок. У качкодзьобів немає сумки, яйця вони висиджують. Сумчасті Мал. 27.3. Опосуми мешкають у Північній та Південній Америці Мал. 27.4. Кенгуру виношують малят у сумці на череві Характерні ознаки та спосіб життя Це велика група ссавців, які живуть переважно в Австралії і на прилеглих до неї островах (крім опосумів (мал. 27.3), які живуть у Північній і Південній Америці). У них є недосконала плацента, тому вагітність триває недовго, а дитинча настільки недорозвинене, що нагадує зародок. Воно заповзає до сумки, де розташовані соски, і повисає на одному з них. Годування відбувається пасивно, молоко впорскується йому до рота. Із часом воно переходить на доросле живлення, але ще ховається від небезпеки в сумці матері. Серед сумчастих є наземні форми, дереволази, комахоїдні, всеїдні, хижаки. Різноманітність Кенгуру (мал. 27.4) пересуваються стрибками за допомогою довгих і міцних задніх кінцівок, спираючись на хвіст. Передні кінцівки невеликі. Серед деревних видів сумчастих добре відомі сумчасті білки, сумчасті соні, сумчасті ведмеді коала. Особливо цікаві коали: вони їдять тільки листя евкаліпта, отруйне для інших тварин (мал. 27.5). Плацентарні, або вищі, ссавці Мал. 27.5. Коала їсть листя евкаліпта, яке отруйне для інших тварин Характерні ознаки та спосіб життя Це найбільша група сучасних ссавців, поширена на всіх континентах, у найрізноманітніших екологічних умоРізноманітність тварин Мал. 27.6. Дитинчата плацентарних народжуються здатними смоктати молоко вах. У плацентарних добре розвинена плацента, завдяки чому після закінчення вагітності народжується дитинча, здатне самостійно смоктати молоко (мал. 27.6). Також дуже добре розвинений головний мозок. Різноманітність Плацентарних ссавців поділяють на кілька великих груп. Це комахоїдні хижі, парнокопитні, непарнокопитні, примати, рукокрилі, китоподібні тощо. Комахоїдні Це найдавніша група плацентарних ссавців. Швидше за все, подібний вигляд мали перші ссавці. Комахоїдні — це дрібні тварини з примітивним мозком і погано диференційованими зубами, їхні різці, ікла й кутні зуби майже не відрізняються. Морда, як правило, видовжена. До комахоїдних належать землерийки, білозубки, кроти, їжаки, хохулі. Землерийки Землерийки — невеликі за розміром ссавці. До них належать найменші представники цих тварин. Це всеїдні тварини, хоча основну частину їхнього раціону становлять комахи. Чим менші розміри ссавця, тим більше їжі потрібно йому, щоб підтримувати сталу температуру тіла, тому крихітні землерийки з’їдають за день їжі в 3–4 рази більше за власну вагу. Кроти Кроти живуть у ґрунті, риють там ходи й добувають собі їжу: червів, молюсків і комах. Кроти добре пристосовані до життя під землею. Їхні передні кінцівки могутні та широкі, як лопати, очі зредуковані, вуха прикриті шкірною складкою. Кроти приносять користь, знищуючи комах-шкідників. Їх часто вбивають, бо плутають зі сліпаками — шкідливими гризунами, що живуть у ґрунті й живляться бульбами картоплі, морквою та іншими сільськогосподарськими рослинами. Хутро кротів здавна цінується, тому кріт є промисловою твариною. Їжаки Їжаки (мал. 27.7) відомі своєю колючою «шубкою». У разі небезпеки вони не тікають, а згортаються клубком, хоча через це часто гинуть під колесами машин. Якщо ви знайдете їжака в лісі, не несіть Різноманітність ссавців Мал. 27.7. Їжаки активні тільки вночі, а вдень сплять Мал. 27.8. Хохуля — дуже давня тварина. Мешкає в заплавних озерах і старицях його додому. Йому буде краще в лісі. Крім того, знищуючи шкідливих комах і мишей, їжаки приносять величезну користь. Хохулі Хохуля (мал. 27.8) — дуже рідкісний звір, що живе в норах біля прісних водойм. Через цінне хутро хохуля була майже знищена, нині вона потребує охорони, занесена до Червоної книги України. запам’ятайте найважливіше Серед ссавців за особливостями будови та життєдіяльності можна виділити три групи: однопрохідні, або яйцеродні, сумчасті та плацентарні, з-поміж яких однопрохідні є найбільш примітивними, а плацентарні — найбільш розвиненими. Комахоїдні включають найдавніших і найпримітивніших плацентарних ссавців..РізноманіТнісТь ТВаРин Різноманітність плацентарних ссавців: рукокрилі, гризуни, зайцеподібні 28 До плацентарних ссавців належить багато груп ссавців, які відрізняються за будовою та способом життя, що пов’язано з умовами їхнього життя, характером живлення та пристосуванням до них. Найчисленнішими групами є рукокрилі та гризуни. Рукокрилі Мал. 28.1. Кажан-риболов живе в Північній і Південній Америці, живиться рибою Мал. 28.2. Летючі собаки живляться плодами і можуть завдавати шкоди врожаю плодових культур Представники рукокрилих — єдині ссавці, які здатні літати (мал. 28.1). Їхні крила утворені шкірястими перетинками, що розташовані між пальцями передніх кінцівок, тулубом, задніми кінцівками й хвостом. Політ у рукокрилих швидкий і маневрений. Ехолокація Багато видів рукокрилих здатні до ехолокації. Вони видають ультразвуки, які, відбиваючись від перешкоди, повертаються до тварини. За часом повернення звукового сигналу рукокрилі визначають відстань до перешкоди, її розміри, форму. Завдяки цьому рукокрилі можуть літати в абсолютній темряві, не наштовхуючись на перепони, хоча зір у них досить слабкий. Одні рукокрилі живляться плодами (летючі собаки та летючі лисиці) (мал. 28.2), другі — кров’ю ссавців (південноамериканські вампіри), треті — комахами (вухань, руда вечірниця — занесені до Червоної книги України). Різноманітність плацентарних ссавців Мал. 28.3. Білки сприяють поширенню рослин Мал. 28.4. Бабак степовий в Україні є промисловою твариною Мал. 28.5. Бобри будують загату, регулюючи плин води в лісовому струмку. Вхід у їхні хатки міститься під водою Гризуни Це найчисленніша група плацентарних ссавців, які поширені в усіх частинах світу. Гризуни мають своєрідний зубний апарат. Ікл немає, а різці (два зверху, два знизу) розвинені дуже добре. У деяких видів різці не мають коренів, ростуть і сточуються все життя. Гризуни відзначаються високою плодючістю. Вони також мають величезне значення в природі: є їжею для багатьох тварин, харчуючись рослинами, поширюють насіння, відіграють важливу роль у житті людини. Білки та бабаки Білки — деревні гризуни, об’єкт хутрового промислу (мал. 28.3). Живуть вони в дуплах і гніздах, у сплячку не впадають, живляться насінням сосен і ялин, горіхами. Білки роблять запаси на зиму, закопуючи плоди в землю. Навесні з них можуть проростати нові рослини. Бабаки (мал. 28.4), ховрахи — мешканці відкритих просторів. Живуть у норах, часто утворюють колонії, на зиму впадають у сплячку. Живляться ці тварини рослинами, насінням злаків і бобових, можуть завдавати при цьому значних збитків сільському господарству. Водяні гризуни Багато водяних гризунів мають цінне хутро, якому не страшні ні мороз, ні волога. Це — бобри (мал. 28.5), ондатри, нутрії (мал. 28.6, с. 112). На початку XX ст. бобри були під загрозою винищення через цінне хутро. Зараз їхню чисельність відновлено. Це унікальні водяні гризуни, що живуть колоніями вздовж берегів невеликих річок та озер. Бобри — майстерні будівельники: звоРізноманітність тварин Мал. 28.6. Нутрій утримують як свійських тварин Мал. 28.7. Щури стали причиною смерті мільйонів людей під час епідемій чуми дять дамби, піднімаючи рівень води, риють нори й роблять хатинки із входом під водою. Живляться вони травою, гілками, корою, роблять запаси на зиму. Батьківщина ондатри — Північна Америка, у нас ондатра була акліматизована, нині вона — цінна промислова тварина. Нутрії також були акліматизовані. Крім того, ондатр і нутрій розводять на звірівницьких фермах. Морські свинки, щури і миші Добре відомі морські свинки, що є лабораторними тваринами, на яких випробовують дію лікарських препаратів, вивчають біологічні процеси. Морських свинок розводять також як декоративних тварин. Окремо треба сказати про таких гризунів, як щури (мал. 28.7) та миші. Вони здебільшого завдають величезної шкоди, знищуючи й псуючи продукти харчування. Миші й щури слідують за людиною скрізь: поселяються в будинках, сховищах, на кораблях. Вони не лише знищують третину врожаю зерна, але й переносять небезпечні захворювання: чуму, туляремію, тиф. Від чуми на Землі загинуло людей більше, ніж від усіх воєн, разом узятих. Серед цих гризунів пальму першості за плідністю й шкідливістю посідають сірі пацюки та хатні миші. Зайцеподібні За будовою зубної системи зайці дуже подібні до гризунів: ікл немає, а різці добре розвинені. Щоправда, їх не чотири, а цілих шість: чотири у верхній щелепі й два — у нижній. У зайців (мал. 28.8) задні ноги значно довші за передні, з їхньою допомогою вони Мал. 28.8. В Україні поширений заєць-русак Різноманітність плацентарних ссавців Мал. 28.9. Свійських кролів розводять для отримання м’яса й хутра пересуваються величезними стрибками, використовуючи під час приземлення то одну, то другу передню кінцівку. Завдяки такій диспропорції зайці легко рухаються вгору, а вниз часто котяться сторчголов. Зайченята народжуються зрячі, вкриті пухом. Зайчиха годує їх один раз і тікає, щоб не викрити. А дитинчата чекають на будь-яку самку, бо зайчихи годують не тільки своїх зайченят, а й тих, яких знайшли. За 18–20 днів зайченята живляться самостійно. Зайці з давніх-давен були об’єктом полювання лисиць, вовків, ворон, сов і людини. Завдяки линянню (літня шерсть сіра, а зимова — біла), умінню заплутувати сліди й тонкій шкурці, яка легко рветься, залишаючись у зубах хижака й рятуючи зайця від неминучої загибелі, вони виживають. Найближчі родичі зайців — кролі. На півдні України живе дикий кролик. Його потомство з’являється на світ у земляних нірках голе, сліпе й безпорадне. Дикі кролі живуть колоніями. Свійських кролів (мал. 28.9) люди розводять для отримання м’яса та хутра. запам’ятайте найважливіше Представники рукокрилих можуть літати, їхня будова подібна до птахів, багато з них здатні до ехолокації. Гризуни — найчисленніша група, у представників якої немає ікл, а різці добре розвинені. Зайцеподібні схожі на гризунів, також не мають ікл, проте різців у них шість..РізноманіТнісТь ТВаРин Різноманітність плацентарних ссавців: хоботні, копитні та китоподібні 29 Хоботні, парнокопитні та непарнокопитні ссавці мають великі розміри й живляться рослинною їжею. Китоподібні — це ссавці, які пристосувалися до водного способу життя. У зв’язку із цим майже всі системи їхніх органів набули змін. Хоботні Слони — найбільші наземні тварини. Їхній хобот — це видозмінені зрослі ніс і верхня губа. Ним слони обмацують, обнюхують їжу й кладуть її до рота. Верхні різці в слона перетворені на величезні бивні, що ростуть протягом усього життя, ними вони зорюють ґрунт у пошуках їжі. Ікл немає, а кутні зуби зношуються і замінюються новими. У слонів товста, майже позбавлена волосся шкіра. Цих тварин приручали з давніх часів, вони перетягували важкі речі, корчували ліс, брали участь у боях. У сучасному тваринному світі їх залишилося два види — африканський та індійський слони (мал. 29.1). Мал. 29.1. Африканський (зверху) та індійський (знизу) слони — представники хоботних тварин Копитні ссавці Копитні ссавці — це великі рослиноїдні тварини, пристосовані до швидкого бігу. У процесі еволюції їхні кінцівки набули змін, копитні спираються на пальці, які «вдягнені» в роговий чохол — копито. У парнокопитних кільРізноманітність плацентарних ссавців Мал. 29.2. Білий носоріг — найбільший представник непарнокопитних Африки Мал. 29.3. Чисельність зубрів відновили завдяки декільком особинам, що залишилися в зоопарках. Зубр занесений до Червоної книги України кість пальців парна, а в непарнокопитних — непарна. Копитні — рослиноїдні, без ікл, а їхні кутні зуби мають поверхню, здатну перетирати грубу їжу. Перетравлювати клітковину їм допомагають симбіотичні одноклітинні, що живуть у їхній травній системі. Деякі копитні мають роги — захисні рогові утвори. Непарнокопитні Непарнокопитні включають коней (спираються на один палець) і носорогів (три пальці) (мал. 29.2). До коней належать зебри, осли і власне коні, з яких у дикому стані збереглися коні Пржевальського. Коні здавна були джерелом молока, м’яса, шкур, їх використовували як транспортний засіб. Були отримані сотні порід коней. У наш час породистий скаковий кінь може коштувати понад мільйон доларів. Носороги живуть в Азії й Африці, шкіра в них майже гола, на голові є один або два роги. Ці роги вважали цілющими, тому носорогів нещадно знищували. Парнокопитні Це переважно наземні тварини, які здатні до швидкого бігу. Дикий кабан є родоначальником свійської свині. Бегемот більшу частину часу проводить у воді. Його шкіра майже гола, чутлива до висихання. У період розмноження ця начебто спокійна тварина здатна на криваві сутички. Жуйні Більшість парнокопитних, до яких належать корови, олені, антилопи, зубри (мал. 29.3), лосі (мал. 29.4), козли, барани, жирафи, мають складний шлунок і називаються жуйними. Вони пережовують їжу, ковтають її, а далі вона Мал. 29.4. Лось — один з найбільших копитних в Україні. Він може харчуватися таким малопоживним кормом, як гілки й кора дерев, хвоя Різноманітність тварин зброджується спеціальними бактеріями. Потім знову відригують їжу в ротову порожнину, ще раз пережовують і ковтають. Це забезпечує повне вилучення поживних речовин. Китоподібні Китоподібні — це досить великі ссавці, які повністю перейшли до водного способу життя. Найбільший ссавець на планеті — синій кит, належить до цієї групи. Його вага досягає 150 т, а довжина — 33 м. У воді китоподібні проводять усе своє життя, хоча дихають, як і всі інші ссавці, легенями. Їхнє тіло веретеноподібне, обтічної форми, голова величезна, шиї майже немає, передні кінцівки перетворені на плавці, а задні зредуковані. У китоподібних є хвостовий плавець. На відміну від плавця риб, він розташований у горизонтальній площині. Волосяний покрив китоподібних зредукований, проте є значні жирові відкладення, що дозволяють зберігати сталу температуру тіла. Потових і сальних залоз немає. Легені величезні, що дозволяє китові глибоко пірнати й довгий час перебувати під водою. У китоподібних добре розвинений слух, у багатьох — здатність до ехолокації. Добре розвинений мозок є основою складної поведінки. Багато китоподібних живуть зграями, у яких більшість особин є родичами. У них розвинена зворушлива турбота про поранених і малюків. Вусаті і зубаті кити Серед китоподібних виділяють дві великі групи тварин — вусаті та зубаті кити. Вусаті кити живляться планктоном, фільтруючи воду через так званий китовий вус — особливий роговий утвір. Гігант синій кит є саме вусатим китом. Основна його їжа — це криль, морські рачки. У зубатих китів є зуби, живляться ці тварини, як правило, рибою. Мал. 29.5. Морська свиня при диханні видає звук, схожий на порохкування Мал. 29.6. Кашалоти полюють на акул і гігантських кальмарів Різноманітність плацентарних ссавців Усім добре відомі дельфіни. Річкові дельфіни живуть у Південній Америці, Індії, Китаї. Живляться рибою, молюсками, червами. У Чорному морі живуть звичайний дельфін і морська свиня, або азовка (мал. 29.5). Кашалоти Кашалоти (мал. 29.6) — зубаті кити, найкращі нирці серед ссавців. Полюючи на акул і гігантських кальмарів, вони пірнають на глибину до 2000 м, можуть залишатися під водою понад годину. Найлютішим хижаком вважають зубатого кита косатку. Косатки полюють зграєю і можуть нападати на морських ластоногих і китів. Значення для людини Кити є об’єктами промислу задля отримання китового м’яса, жиру, шкури. З давніх часів людина полювала на китів, застосовуючи дедалі досконаліші знаряддя вбивства. У наш час полювання на китів ведеться тільки в межах міжнародних угод, і чисельність цих дивовижних тварин збільшується. За допомогою сучасних методів досліджень вдалося встановити, що найближчим родичем китоподібних серед сучасних тварин є бегемот. запам’ятайте найважливіше Представники хоботних, парнокопитних та непарнокопитних — це рослиноїдні тварини. Пальці копитних «одягнені» в спеціальний роговий чохол — копито. Вони живляться рослинною їжею, у зв’язку із чим у них відсутні ікла й добре розвинені кутні зуби. Китоподібні — морські ссавці. Для розмноження китоподібні водної стихії не залишають..РізноманіТнісТь ТВаРин Різноманітність плацентарних ссавців: хижі, ластоногі, примати 30 До цих груп відносять найбільш цікавих високорозвинених тварин. Хижі ссавці контролюють чисельність багатьох тварин. Ластоногі — це ссавці, які пристосувалися до водного способу життя. Примати включають найбільш розвинених тварин, а також людину. Хижі Мал. 30.1. Вовки часто утворюють зграї До хижих відносять безліч тварин, поширених у сучасному світі на всіх континентах, окрім Антарктиди. Усі вони пристосовані до живлення тваринною їжею, хоча частину їхнього раціону можуть становити й рослини, як, наприклад, у ведмедів і борсуків. У хижаків добре розвинені ікла й так звані хижі зуби із сильним ріжучим краєм, які утворилися з кутніх, різці малі. Для хижих характерний високорозвинений мозок, активна поведінка, здатність до навчання. Ця група включає декілька родин. Собачі До групи собачих, або вовчих, належать собаки, вовки (мал. 30.1), лисиці (мал. 30.2), песці, шакали. Їм властиве тривале переслідування здобичі. Часто ці тварини утворюють тимчасові зграї. Кігті в собачих не втягуються, нюх добре розвинений, тому вони можуть переслідувати здобич по сліду. Собака — одна з перших тварин, приручених людиною Мал. 30.2. Лисиця — промислова тварина України Різноманітність плацентарних ссавців Мал. 30.3. Рись мешкає лише у хвой­них і мішаних лісах Карпат, а також подекуди на Поліссі. Занесена до Червоної книги України Мал. 30.4. Бурий ведмідь є найбільшим хижаком України кілька тисяч років тому. Ці істоти стали її вірними друзями й помічниками. Зараз відомо понад 400 порід собак. Лисиця — промислова тварина, крім того, її розводять на звірофермах для отримання хутра. Вовк — хижак, який виконує санітарну функцію, знищуючи хворих і старих тварин, він контролює чисельність диких копитних. Котячі Група котячі об’єднує найбільш граціозних і незалежних хижаків, які живляться тільки тваринною їжею: левів, тигрів, гепардів, леопардів тощо. Кігті в цих хижаків, окрім гепарда, втяжні, що забезпечує їм безшумність. Вони мають гарний зір, сильні м’язи. Це ідеальні мисливці, вони майже не мають власного запаху. Як правило, коти підстерігають здобич, а якщо й переслідують, то недовго. В Україні відомо два види диких котячих — лісовий кіт і дика рись (мал. 30.3), які занесені до Червоної книги України. Ведмежі Група ведмежі об’єднує великих хижих тварин, які під час ходьби спираються на всю стопу. Вони всеїдні, люблять ласувати ягодами, медом, рибою, але й від м’яса не відмовляються. Найбільший хижак — це білий, або полярний, ведмідь, який живе на узбережжі й островах Північного Льодовитого океану, живиться переважно тюленями. В Україні трапляється бурий ведмідь (мал. 30.4), який узимку залягає в барлогу і впадає в сплячку. Куницеві До куницевих належать дрібні хижаки. У них видовжене в’юнке тільце, Мал. 30.5. Тхір Різноманітність тварин короткі лапи, багато з них є об’єктами промислу або розведення. Це — куниця, ласка, тхір (мал. 30.5, с. 119), соболь, горностай. Найбільший представник ряду — борсук (мал. 30.6). Ластоногі Мал. 30.6. Борсук поширений на всій території України Ластоногі дуже близькі до хижаків, живуть у воді, тільки розмножуються на суходолі. Їхнє тіло пристосоване до водного середовища життя. Воно видовжене, кінцівки перетворені на еластичні ласти, добре розвинені підшкірні жирові відкладення. Жир є гарним теплоізолятором, адже шерсть під водою від холоду не захистить. Слух добре розвинений, де­ які види здатні до ехолокації. Ластоногі є об’єктами промислу заради цінного хутра. До них належать морські слони (мал. 30.7), морські леви, морські котики, морські леопарди, а також сивучі, нерпи, моржі. Примати Мал. 30.7. Морський слон Примати — дуже різноманітні істоти. До цієї групи належить понад 400 видів. Однією з основних характерних ознак приматів є досить високий рівень розвитку нервової системи. Очі, як правило, спрямовані вперед, що забезпечує об’ємний зір (мал. 30.8). Людиноподібні мавпи не мають хвоста й сідничних мозолів, у них добре розвинений головний мозок. Найбільші людиноподібні мавпи — це горили (висота — до 2 м). По землі вони ходять на задніх кінцівках, зігнувшись і спираючись на передні кінцівки. Живуть у лісах, але багато часу проводять на Мал. 30.8. Капуцин фавн — одна з найрозумніших мавп на Землі Різноманітність плацентарних ссавців землі. Висота орангутанів досягає 1,5 м. Живуть вони на деревах поодинці та сімейними групами. Шимпанзе менші, обличчя в них, на відміну від орангутанів, не вкрите волоссям. Живуть на деревах сім’ями, можуть збиратися в невеликі зграї. Мал. 30.9. Бонобо — карликовий шимпанзе Карликові шимпанзе Бонобо (мал. 30.9), або карликовий шимпанзе, мешкає в лісах долини Конго. Він частіше, ніж звичайні шимпанзе, ходить на двох ногах. Окрім того, бонобо — менш агресивні та більш соціальні істоти, хоча вони й не використовують знарядь праці. Павіани Павіани (мал. 30.10) у пошуках їжі можуть за один день подолати кілька десятків кілометрів. Для спілкування між собою вони використовують звукові сигнали, міміку, жести. Мал. 30.10. Павіан — мешканець африканських саван запам’ятайте найважливіше Група хижі об’єднує ссавців, пристосованих до хижацького способу життя. У них сильна мускулатура, добре розвинені ікла та хижі зуби, маленькі різці. Добре розвинені органи чуття допомагають цим тваринам знаходити здобич. Ластоногі — морські ссавці, хоча вони й виходять на суходіл задля розмноження. До групи приматів відносять таких високорозвинених тварин, як людиноподібні мавпи. До них належить також людина..Різноманітність тварин Висновок Ми з вами познайомилися з багатоклітинними тваринами. Дізналися багато нового про їхню будову, життєдіяльність, особливості пристосування до умов існування, значення в природі та для людини. Перед нами поставали кишковопорожнинні, кільчасті черви, молюски, членистоногі, риби, земноводні, плазуни, птахи, ссавці — від влаштованих просто до більш складних, більш ефективних організмів, де останнім стоїть у ряду Примати Людина розумна.